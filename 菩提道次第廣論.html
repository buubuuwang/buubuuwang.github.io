<!DOCTYPE html>
<html>
    <style>
        span {
            color:#333EFF;
        }
    </style>
    <body>
        <h2>《菩提道次第廣論》</h2>
        <ul>
            <li>初歸敬頌及略述本論之重要</li>
            <li>次開為四門
                <ul>
                    <li>[甲一] 為顯其法根源淨故開示造者殊勝分三
                        <ul>
                            <li>[乙一] 圓滿種中受生事理
                                <ul>
                                    <li><span>[本文]</span> 今初。如拏錯大譯師所造《八十讚》云：“東薩賀勝境，其間有大城，謂次第聚落，其中有王都，名為有金幢。其宮極廣博，受用位饒盛，等支那國王。”</li>
                                    <li><span>[本文]</span> “其國王善勝，妃名吉祥光，父母有三子，名蓮藏月藏，並其吉祥藏。太子蓮花藏，有五妃九子，長子福吉祥，現時大善巧，稱為陀那喜。幼子吉祥藏，比丘精進月，次子月藏者，即現至尊師。”</li>
                                </ul>
                            </li>
                            <li>[乙二] 其身獲得功德事理分二：① 知見廣博獲教功德事理 ② 如理修行獲證功德事理
                                <ul>
                                    <li>[丙一] 知見廣博獲教功德事理：① 通達共同明之功德 ② 修學密宗之情況 ③ 出家修學內明
                                        <ul>
                                            <li>①  通達共同明之功德
                                                <ul>
                                                    <li><span>[本文]</span> 今初。如贊云：“二十一歲中，善巧六十四，技術及一切，工處善構言，及一切諸量。”謂於二十一歲以內，學習內外四共明處，聲明、因明、工巧業明及醫方明，善巧究竟。</li>
                                                    <li><span>[本文]</span> 特如大卓龍巴云：“十五歲時，僅聞一次正理滴論，與一黠慧戲論外道興辯，令彼墮伏，美譽遍揚。”</li>
                                                </ul>    
                                            </li>
                                            <li>②  修學密宗之情況
                                                <ul>
                                                    <li><span>[本文]</span> 於其黑山道場，瑜伽自在，親見歡喜金剛尊身，獲得金剛空行佛母授記之尊重，羅羅多前，具足請受一切灌頂，立密諱為智密金剛。</li>
                                                    <li><span>[本文]</span> 二十九歲以內，於多獲得成就師前，習金剛乘教典教授，善巧無餘。於諸密咒唯我善巧，作是念已，諸空行母於其夢中，陳示眾多昔所未見密咒經函，摧其慢意。</li>
                                                    <li>[本文] 此後尊重及諸本尊，若寤若夢，隨其所應，勸云若出家者，則於聖教及諸眾生，起大饒益。依是勸已，如《讚》中云：“共稱汝親教，為加行道者。”隨請大眾部持律上座，得加行道一分真實三摩地者，厥號戒鎧為親教師，而正出家，其諱又名勝然燈智。</li>
                                                    <li><span>[本文]</span> 此後乃至三十一歲，習學相乘內明上下諸藏。特於能飛聚落，法鎧師前，十二年中聽受《大毗婆沙》，極善根本四部教典，雖諸異部，作受食等，諸微細分，互捨取處，遍知無雜。</li>
                                                    <li><span>[本文]</span> 由是度越自他諸部宗海彼岸，故是無倒解了一切教正法中樞要處者。</li>
                                                </ul>
                                            </li>
                                            <li>③ 出家修學內明
                                                <ul>
                                                    <li><span>[本文]</span> 此後尊重及諸本尊，若寤若夢，隨其所應，勸云若出家者，則於聖教及諸眾生，起大饒益。依是勸已，如《讚》中云：“共稱汝親教，為加行道者。”隨請大眾部持律上座，得加行道一分真實三摩地者，厥號戒鎧為親教師，而正出家，其諱又名勝然燈智。</li>
                                                    <li><span>[本文]</span> 此後乃至三十一歲，習學相乘內明上下諸藏。特於能飛聚落，法鎧師前，十二年中聽受《大毗婆沙》，極善根本四部教典，雖諸異部，作受食等，諸微細分，互捨取處，遍知無雜。</li>
                                                    <li><span>[本文]</span> 由是度越自他諸部宗海彼岸，故是無倒解了一切教正法中樞要處者。</li>
                                                </ul>
                                            </li>
                                        </ul>
                                    </li>
                                    <li>[丙二] 如理修行獲證功德事理：① 戒學之成就 ② 定學之成就 ③ 慧學之成就
                                        <ul>
                                            <li>① 戒學之成就
                                                <ul>
                                                    <li><span>[本文] </span>獲得證德事理者。總佛一切教法聖教，三藏寶攝，故證聖教亦須攝入三學寶中。其中戒學，至言及釋數數讚為定慧學等，一切功德之所依處。故須先具戒學增上諸證功德。其中分三。</li>
                                                    <li><span>[本文] </span>成就菩薩律儀者，如《讚》中云：“尊入度彼岸門已，增上意樂善清淨，覺心不捨諸眾生，具慧大悲我敬禮。”總具修習慈悲為本，菩提之心眾多教授，特依金洲大師，多時修習，至尊慈氏及妙音尊，傳授無著及寂靜天最勝教授。</li>
                                                    <li><span>[本文] </span>如《讚》中云：“能捨自利以利他，為勝是即我師尊。”謂心發起，愛他勝自菩提之心，以此願心所引行心，受學菩薩廣大妙行，學受隨行所有學處，行賢妙故，能不違越諸勝者子所有制限。</li>
                                                    <li><span>[本文] </span>成就金剛乘律儀者，如《讚》中云：“尊入金剛乘門已，自見天具金剛心，瑜伽自在獲中者，修密護禁我敬禮。”成就觀見自身即天生起次第，及金剛心圓滿次第三摩地故。總讚為其瑜伽中尊，特贊如理護三昧耶，不越制限。亦如《讚》云：“由具念正知，不作意非戒，慎念無諂誑，犯罪不染尊。”</li>
                                                    <li><span>[本文] </span>如是於諸三種律儀淨戒學處，非僅勇受，如其所受隨行防護，不越制限，設少違犯，亦以各各還出儀軌，疾疾令淨。如是淨傳，應知是諸通達聖語扼要智者，所喜愛傳，隨諸正士應當修學。</li>
                                                    <li><span>[本文] </span>成就最勝別解脫律儀事理者，如《讚》中云：“尊入聲聞乘門已，護戒如犛牛愛尾，具妙梵行勝比丘，持律上座我敬禮。”謂其正受圓滿比丘諸律儀已，如愛尾牛，若尾一縷掛著於樹，雖見獵士將離其命，寧捨其命護尾不斷。如是雖於一輕學處，尚寧捨命防護不犯，況其所受重大學處，是故成大持律上座。</li>
                                                </ul>
                                            </li>
                                            <li>② 定學之成就
                                                <ul>
                                                    <li><span>[本文] </span>成就定學分二：共者謂由奢摩他門，得堪能心。不共定學者，謂具極穩生起次第。此復三年或六年中，修明禁行。爾時遙聞，飛行國中，諸空行母謳歌之聲，心中亦有所憶持者。</li>
                                                </ul>
                                            </li>
                                            <li>③ 慧學之成就
                                                <ul>
                                                    <li><span>[本文] </span>成就慧學中，共者謂得止觀雙運毗缽捨那三摩地。不共者，謂得圓滿次第殊勝三摩地。如《讚》中云：“如密咒乘教，顯是加行道。”</li>
                                                </ul>
                                            </li>
                                        </ul>
                                    </li>
                                </ul>
                            </li>
                            <li>[乙三] 得已於教所作事業分二：① 從時間階段而言 ② 從功德而言
                                <ul>
                                    <li>① 從時間階段而言 
                                        <ul>
                                            <li>[丙一] 於印度所作事理
                                                <ul>
                                                    <li><span>[本文] </span>今初。於勝金剛座大菩提寺，曾經三次以法戰敗外道惡論住持佛教。</li>
                                                    <li><span>[本文] </span>即於自部，上下聖教，所有未達，邪解疑惑，諸惡垢穢，亦善除遣，而弘聖教。故一切部，不分黨類，奉為頂嚴。</li>
                                                    <li><span>[本文] </span>如《讚》中云：“於大菩提寺，一切集會中，自部及他部，諸惡宗敵者，以獅吼聲語，一切腦漿崩。”</li>
                                                    <li><span>[本文] </span>又云：“能飛聚落中，出家二百半，能映覆戒中，出家不滿百。四本部全住，尊部無傲舉，摩羯陀境內，一切寺無餘，成大師四眾，一切頂上珠，尊居十八部，一切頂中時，一切皆受教。”</li>
                                                </ul>
                                            </li>
                                            <li>[丙二] 藏中所作事理 
                                                <ul>
                                                    <li><span>[本文] </span>藏中所作事理者。天尊師長叔姪，如其次第起大殷勤，數數遣使洛扎瓦賈精進獅子，及拏錯戒勝，往印迎請。</li>
                                                    <li><span>[本文] </span>菩提光時，請至哦日鐸，啟請治理佛陀聖教。依是因緣，總集一切經咒要義，束為修行次第，遂造《菩提炬論》等，而興教法。</li>
                                                    <li><span>[本文] </span>此復住於哦日三載，聶塘九歲，衛藏餘處，五年之中，為諸善士，開示經咒教典教授，罄盡無餘。聖教規模，諸已沒者，從新建樹；諸略存軌倍令增廣；諸被邪解垢穢染者皆善治除，令聖教寶悉離垢染。</li>
                                                    <li><span>[本文] </span>總之，雪山聚中前弘聖教，謂聖靜命及蓮華生，建聖教軌。然由支那和尚堪布，解了空性未達扼要。以是因緣，謗方便分，遮止一切作意思惟，損減教法，為蓮花戒大阿闍黎善破滅已，抉擇勝者所有密意，為恩極重。</li>
                                                    <li><span>[本文] </span>於後宏聖教，則有一類妄自矜為善巧智者及瑜伽師，由其倒執相續部義，於教根本清淨梵行，作大損害，為此善士，善為破除。復能殄滅諸邪執著，弘盛增廣無倒聖教，故其深恩普遍雪山一切眾生。</li>
                                                </ul>
                                            </li>
                                        </ul>
                                    </li>
                                    <li>② 從功德而言：① 造論之功德 ② 攝受弟子之功德
                                        <ul>
                                            <li>① 造論之功德
                                                <ul>
                                                    <li>① 尊者圓具造論三因
                                                        <ul>
                                                            <li><span>[本文] </span>如是造論，光顯能仁所有密意。復有三種圓滿勝因，謂善所知五種明處及具教授，謂從正遍知輾轉傳來，於其中間善士未斷修持彼義扼要教授，並得謁見本尊天顏，獲言開許。此等隨一雖能造論，然三全具極為圓滿，此大阿闍黎三皆備具。</li>
                                                            <li><span>[本文] </span>其為本尊所攝受者。如《讚》云：“勝歡喜金剛，立三昧耶王，雄猛世自在，主尊度母等，謁顏得許故，或夢或現前，常聞最甚深，及廣大正法。”</li>
                                                            <li><span>[本文] </span>師傳承中，有所共乘及其大乘二種傳承。後中分二，謂度彼岸及秘密咒。度彼岸中復有二種傳承，謂見傳承及行傳承。其行傳承，復有從慈尊傳及妙音傳。於密咒中，亦復具足傳承非一，謂五派傳承，復具宗派傳承，加持傳承，及其種種教授傳承等。</li>
                                                            <li><span>[本文] </span>親從聞學諸尊長者，如《讚》云：“恒親近尊重，謂寂靜金洲，覺賢吉祥智，多得成就者，尊又特具足，從龍猛輾轉傳來最甚深及廣大教授。”說有十二得成就師。然餘尚多善巧五種明處者，前已說訖。</li>
                                                            <li><span>[本文] </span>是故此阿闍黎能善抉擇勝者密意。</li>
                                                        </ul>
                                                    </li>
                                                    <li>② 攝義
                                                    </li>
                                                </ul>
                                            </li>
                                            <li>② 攝受弟子之功德 
                                                <ul>
                                                    <li><span>[本文] </span>此阿闍黎於五印度、迦濕彌羅、鄔僅、尼泊爾、藏中諸地，所有弟子不可思數。然主要者印度有四，謂與依估智慧平等大善巧師，號毗柁跋及法生慧、中獅、地藏，或復加入友密為五。哦日則有寶賢譯師、拏錯譯師、天尊重菩提光。後藏則有迦格瓦及廓枯巴天生。羅劄則有卡巴勝位及善護。康地則有大瑜伽師、阿蘭若師、智慧金剛、卡達敦巴。中藏則有枯、鄂、種三。</li>
                                                    <li><span>[本文] </span>造者殊勝略說如是，廣則應知，出廣傳文。</li>
                                                </ul>
                                            </li>
                                        </ul>
                                    </li>
                                </ul>
                            </li>
                        </ul>
                    </li>
                    <li>[甲二] 令於教授起敬理故開示其法殊勝分四：① 通達一切聖教無違殊勝 ② 一切聖言現為教授殊勝 ③ 易於獲得勝者密意殊勝 ④ 極大罪行自趣消滅殊勝</li>
                        <ul>
                            <li>[乙一] 通達一切聖教無違殊勝：① 認定聖教 ② 通達一切聖教無違之含義 ③ 一切聖教為成佛順緣之根據 ④ 於彼辯答 ⑤ 不通達一切聖教無違之過患 ⑥ 結論 ⑦ 以前代聖者語對此理引生信解 ⑧ 道次第竅訣具足通達一切聖教無違之殊勝相
                                <ul>
                                    <li>① 認定聖教
                                        <ul>
                                            <li><span>[本文] </span>今初。聖教者，如《般若燈廣釋》中云：“言聖教者，謂無倒顯示，諸欲證得[甘露勝位]，若人若天，所應遍知，所應斷除，所應現證，所應修行，即[薄伽梵]所說至言。”謂盡勝者所有善說。</li>
                                        </ul>
                                    </li>
                                    <li>② 通達一切聖教無違之含義
                                        <ul>
                                            <li><span>[本文] </span>達彼一切悉無違者，謂於此中解了是一補特迦羅成佛之道，此復隨其所應，有是道之正體，有是道之支分。</li>
                                        </ul>
                                    </li>
                                    <li>③ 一切聖教為成佛順緣之根據：① 為圓滿利他菩薩須學一切聖教 ② 為圓滿自利菩薩須學一切聖教 ③ 攝義
                                        <ul>
                                            <li>① 為圓滿利他菩薩須學一切聖教
                                                <ul>
                                                    <li><span>[本文] </span>此中諸菩薩所欲求事者，謂是成辦世間義利，亦須遍攝三種種性所化之機，故須學習彼等諸道。如《釋菩提心論》云：“如自定欲令，他發決定故，諸智者恒應，善趣無謬誤。”《釋量》亦云：“彼方便生因，不現彼難宣。”自若未能如實決定，不能宣說開示他故。</li>
                                                    <li><span>[本文] </span>了知三乘道者，即是成辦菩薩求事所有方便。阿逸多云：“諸欲饒益眾生，由道種智成辦世間利。”《勝者母》中亦云：“以諸菩薩應當發起一切道，應當了知一切道，謂所有聲聞道，所有獨覺道，所有佛陀道。如是諸道亦應圓滿，亦應成辦諸道所作。”</li>
                                                    <li><span>[本文] </span>故有說云，是大乘人故，不應學習劣乘法藏者，是相違因。</li>
                                                </ul>
                                            </li>
                                            <li>② 為圓滿自利菩薩須學一切聖教
                                                <ul>
                                                    <li><span>[本文] </span>趣入大乘道者，有共不共二種道。共者即是劣乘藏中所說諸道，此等何因而成應捨，故除少分希求獨自寂靜樂等不共者外，所餘一切，雖諸大乘人亦應修持。故諸菩薩方廣藏中，廣說三乘，其因相者，亦即此也。</li>
                                                    <li><span>[本文] </span>復次正遍覺者，非盡少過圓少分德，是遍斷盡一切種過，周遍圓滿一切種德，能成辦此所有大乘亦滅眾過備起眾德，故大乘道遍攝一切餘乘所有一切斷證德類。</li>
                                                    <li><span>[本文] </span>是故一切至言，悉皆攝入成佛大乘道支分中，以能仁言，無其弗能盡一過失，或令發生一功德故，又彼一切，大乘亦無不成辦故。</li>
                                                </ul>
                                            </li>
                                            <li>③ 攝義
                                            </li>
                                        </ul>
                                    </li>
                                    <li>④ 於彼辯答
                                        <ul>
                                            <li><span>[本文] </span>設作是云：“若入波羅密多大乘，雖須劣乘法藏所說諸道，然於趣入金剛乘者，度彼岸乘所有諸道非為共同，道不順故。”</li>
                                            <li><span>[本文] </span>此極非理，以度彼岸道之體性，悉皆攝入。意樂謂於菩提發心；行謂修學六到彼岸。是則一切定應習近，如《勝金剛頂》云：“縱為活命故，不應捨覺心。”又云：“六度彼岸行，畢竟不應捨。”又餘咒教，宣說非一。</li>
                                            <li><span>[本文] </span>眾多趣入無上瑜伽曼陀羅時，亦多說須受共不共二種律儀。共者，即是菩薩律儀。受律儀者，即是受學三聚戒等菩薩學處。除發心已如其誓受學所學處而修學外，雖於波羅密多乘中，亦無餘道故。</li>
                                            <li><span>[本文] </span>又《金剛空行》及《三補止》《金剛頂》中，受阿彌陀三昧耶時，悉作是云：“無餘受外密，三乘正妙法。”受咒律儀須誓受故，由見此等少有開遮不同之分，即執一切猶如寒熱遍相違者，是顯自智極粗淺耳。</li>
                                            <li><span>[本文] </span>如是唯除少分別緣開遮之外，諸正至言極隨順故，若趣上上三乘五道，必須完具下下乘道功德種類。波羅密多道者，如佛母中云：“所有去來現在佛，共道是此度非餘。”是趣佛陀道之棟樑，故不應捨。金剛乘中亦多說此，故是經續二所共道。</li>
                                            <li><span>[本文] </span>若於其上更加密咒諸不共道——灌頂、三昧耶律儀、二種次第及其眷屬，故能速疾趣至佛陀。若棄共道，是大錯謬。</li>
                                        </ul>
                                    </li>
                                    <li>⑤ 不通達一切聖教無違之過患
                                        <ul>
                                            <li><span>[本文] </span>若未獲得如是知解，於一種法獲得一分相似決定，便謗諸餘，特於上乘若得發起一似勝解，如其次第遂謗棄捨下乘法藏諸度彼岸，即於咒中亦當謗捨下三部等，則當集成極相繫屬，甚易生起尤重異熟謗正法深厚業障。其中根據至下當說。</li>
                                        </ul>
                                    </li>
                                    <li>⑥ 結論
                                        <ul>
                                            <li><span>[本文] </span>是故應當依善依怙，於其一切正言，皆是一數取趣成佛支緣，所有道理，令起定解。諸現能修者即當修習，諸現未能實進止者，亦不應以自未能趣而為因相，即便棄捨。應作是思：“願於何時於如是等，由趣遮門，現修學耶？”遂於其因，集積資糧，淨治罪障，廣發正願。以是不久，漸漸增長智慧能力，於彼一切悉能修學。</li>
                                        </ul>
                                    </li>
                                    <li>⑦ 以前代聖者語對此理引生信解
                                        <ul>
                                            <li><span>[本文] </span>善知識敦巴仁波卿亦云：“能知以四方道，攝持一切聖教者，謂我師長。”此語即是極大可觀察處。</li>
                                        </ul>
                                    </li>
                                    <li>⑧ 道次第竅訣具足通達一切聖教無違之殊勝相
                                        <ul>
                                            <li><span>[本文] </span>由是因緣，以此教授能攝經咒一切扼要，於一補特伽羅成佛道中而正引導。故此具足通達一切聖教無違殊勝。</li>
                                        </ul>
                                    </li>
                                </ul>
                            </li>
                            <li>[乙二] 一切聖言現為教授殊勝
                                <ul>
                                    <li>① 宣說一切聖言為殊勝教授
                                        <ul>
                                            <li><span>[本文] </span>一切聖言現為教授者。總之能辦諸欲解脫，現時久遠一切利樂之方便者，是即唯有勝者至言。以能開示一切取捨要義，盡離謬誤者，獨唯佛故。如是亦如《相續本母》云：“此世間中更無善巧於勝者，遍智正知無餘勝性定非餘，是故大仙自立契經皆勿亂，壞牟尼軌故彼亦損於正法。”故諸契經及續部寶勝者聖言，是勝教授。</li>
                                        </ul>
                                    </li>
                                    <li>② 諸大車造論與教授之必要性
                                        <ul>
                                            <li><span>[本文] </span>雖其如是，然因末代諸所化機，若不具足定量釋論及善教授，於佛至言自力趣者，密意莫獲。故諸大車造諸釋論及諸教授。</li>
                                        </ul>
                                    </li>
                                    <li>③ 應當捨棄與經論不相應之教授
                                        <ul>
                                            <li><span>[本文] </span>是故若是清淨教授，於諸廣大經論，須能授與決定信解。若於教授雖多練習，然於廣大佛語釋論所有義理，不能授與決定信解，或反顯示彼不順道，唯應棄捨。</li>
                                        </ul>
                                    </li>
                                    <li>④ 執著經論非為教授之過患
                                        <ul>
                                            <li><span>[本文] </span>若起是解：諸大經論是講說法，其中無有可修要旨，別有開示修行心要正義教授。遂於正法執有別別講修二法，應知是於無垢經續、無垢釋論，起大敬重而作障礙。說彼等中不顯內義，唯是開闢廣大外解，執為可應輕毀之處，是集誹謗正法業障。</li>
                                        </ul>
                                    </li>
                                    <li>⑤ 如何尋求教授之理
                                        <ul>
                                            <li><span>[本文] </span>是故應須作如是思而尋教授：“諸大經論對於諸欲求解脫者，實是無欺最勝教授，然由自慧微劣等因，唯依是諸教典，不能定知是勝教授，故應依止善士教授，於是等中尋求定解。”莫作是念，起如是執，謂諸經論唯是開闢廣博外解，故無心要。諸教授者，開示內義，故是第一。</li>
                                        </ul>
                                    </li>
                                    <li>⑥ 獲得無倒了知之必要
                                        <ul>
                                            <li><span>[本文] </span>大瑜伽師菩提寶云：“言悟入教授者，非說僅於量如掌許一小函卷而得定解，是說瞭解一切至言皆是教授。”</li>
                                            <li><span>[本文] </span>又如大依怙之弟子修寶喇嘛云：“阿底峽之教授，於一座上，身語意三，碎為微塵。今乃瞭解，一切經論皆是教授。”須如是知。</li>
                                        </ul>
                                    </li>
                                    <li>⑦ 不了知經論是教授之過失
                                        <ul>
                                            <li><span>[本文] </span>如敦巴仁波卿云：“若曾學得眾多法已，更須別求修法軌者，是為錯謬。”雖經長時學眾多法，然於修軌全未能知，若欲修法，諸更須從餘求者，亦是未解如前說義而成過失。</li>
                                        </ul>
                                    </li>
                                    <li>⑧ 成立經論是教授之根據
                                        <ul>
                                            <li><span>[本文] </span>此中聖教，如《俱舍》云：“佛正法有二，以教證為體。”除其教證二聖教外，別無聖教。</li>
                                            <li><span>[本文] </span>教正法者，謂是抉擇受持道理修行正軌。證正法者，謂是如其前抉擇時，所抉擇已而起修行。故彼二種，成為因果。</li>
                                            <li><span>[本文] </span>如跑馬時，先示其馬所應跑地，既示定已，應向彼跑。若所示地是此跑處而向餘跑者，定成笑事。豈可聞思抉擇此事，若修行時修行所餘。</li>
                                            <li><span>[本文] </span>如是亦如《修次第後編》云：“復次聞及思慧之所通達，即是修慧之所應修，非應修餘，如示跑地，而應隨跑。”</li>
                                        </ul>
                                    </li>
                                    <li>⑨ 道次第教授具有一切聖言現為教授之殊勝相
                                        <ul>
                                            <li><span>[本文] </span>如是由此教授，能攝一切經論道之樞要。於從親近善知識法乃至止觀，此一切中諸應捨修者即作捨修，諸應舉修者即以擇慧而正思擇，編為行持次第引導，故一切聖言皆現為教授。</li>
                                        </ul>
                                    </li>
                                    <li>⑩ 捨棄“捨修”與“舉修”不可能令聖言現為教授
                                        <ul>
                                            <li><span>[本文] </span>若不爾者，於非圓滿道體一分，離觀察慧雖盡壽修，諸大經論非但不現為真教授，且於彼等，見唯開闢博大外解而謗捨之。現見諸大經論之中所詮諸義，多分皆須以觀察慧而正觀擇。此復修時若棄捨者，則於彼等何能發生定解，見為最勝教授。此等若非最勝教授，誰能獲得較造此等尤為殊勝教授論師。</li>
                                        </ul>
                                    </li>
                                    <li>⑪ 若顯宗一切聖言現為教授，則密宗諸聖言也無難而現為教授
                                        <ul>
                                            <li><span>[本文] </span>如是若能將其深廣契經及釋現為教授，則其甚深續部及論諸大教典，亦無少勞現為教授，則能發起執持彼等為勝教授所有定解，能盡遮遣妄執彼等非實教授，背棄正法諸邪分別罄無所餘。</li>
                                        </ul>
                                    </li>
                                </ul>
                            </li>
                            <li>[乙三] 易於獲得勝者密意殊勝：① 不依靠道次第不獲勝者密意之理 ② 依靠道次第易獲之理 ③ 道次第之教授具易獲勝者密意之殊勝相
                                <ul>
                                    <li>① 不依靠道次第不獲勝者密意之理
                                        <ul>
                                            <li><span>[本文] </span>易於獲得勝者密意者。至言及論諸大教典，雖是第一最勝教授，然初發業未曾慣修補特伽羅，若不依止善士教授，直趣彼等難獲密意。設能獲得，亦必觀待長久時期極大勤勞。</li>
                                        </ul>
                                    </li>
                                    <li>② 依靠道次第易獲之理
                                        <ul>
                                            <li><span>[本文] </span>若能依止尊長教授，則易通達。</li>
                                        </ul>
                                    </li>
                                    <li>③ 道次第之教授具易獲勝者密意之殊勝相
                                        <ul>
                                            <li><span>[本文] </span>以此教授，能速授與決定解了經論扼要，其中道理於各時中茲當廣說。</li>
                                        </ul>
                                    </li>
                                </ul>
                            </li>
                            <li>[乙四] 極大罪行自趣消滅殊勝：① 謗法之因由 ② 謗法之過患 ③ 道次第之教授具有極大惡行自行消滅之殊勝相
                                <ul>
                                    <li>① 謗法之因由
                                        <ul>
                                            <li><span>[本文] </span>極大惡行自行消滅者。如白蓮華《妙法蓮華經》及〈諦者品 - 《陀羅尼自在王經》〉宣說，一切佛語或實或權，皆是開示成佛方便。</li>
                                            <li><span>[本文] </span>有未解是義者，妄執一類為成佛方便，及執他類為成佛障礙，遂判好惡，應理非理，及大小乘，謂其菩薩須於是學，此不須學，執為應捨，遂成謗法。</li>
                                            <li><span>[本文] </span>《遍攝一切研磨經》云：“曼殊室利，謗正法，業障細微。曼殊室利，若於如來所說聖語，於其一類起善妙想，於其一類起惡劣想，是為謗法。若謗法者，由謗法故，是謗如來，是謗僧伽。若作是云：‘此則應理，此非應理。’是為謗法。若作是言：‘此是為諸菩薩宣說，此是為諸聲聞宣說。’是為謗法。若作是言：‘此是為諸獨覺宣說。’是為謗法。若作是言：‘此者非諸菩薩所學。’是為謗法。”</li>
                                        </ul>
                                    </li>
                                    <li>② 謗法之過患
                                        <ul>
                                            <li><span>[本文] </span>若毀謗法，其罪極重。《三摩地王》云：“若毀此贍部洲中一切塔，若毀謗契經，此罪極尤重；若殺盡殑伽沙數阿羅漢，若毀謗契經，此罪極尤重。”</li>
                                            <li><span>[本文] </span>雖起謗法總有多門，前說此門極為重大，故應勵力而斷除之。</li>
                                        </ul>
                                    </li>
                                    <li>③ 道次第之教授具有極大惡行自行消滅之殊勝相
                                        <ul>
                                            <li><span>[本文] </span>此亦若能獲得如前定解即能遮除，故其惡行自趣息滅。此定解者，應由多閱〈諦者品〉及《妙法白蓮華經》，而尋求之。諸餘謗法之門，如《攝研經》中，應當了知。</li>
                                        </ul>
                                    </li>
                                </ul>
                            </li>
                        </ul>
                    <li>[甲三] 如何講聞二種殊勝相應正法分三</li>
                        <ul>
                            <li>[乙一] 聽聞軌理分三：① 思惟聞法所有勝利 ② 於法法師發起承事 ③ 正聽軌理</li>
                                <ul>
                                    <li><span>[本文] </span>今初。</li>
                                    <li>[丙一] 思惟聞法所有勝利：① 宣說聞法利益 ② 攝義 ③ 以五想聽聞正法
                                        <ul>
                                            <li>① 宣說聞法利益 
                                                <ul>
                                                    <li><span>[本文] </span>《聽聞集》云：“由聞知諸法，由聞遮諸惡，由聞斷無義，由聞得涅槃。”</li>
                                                    <li><span>[本文] </span>又云：“如入善覆蔽，黑暗障室內，縱然有眾色，具眼亦莫見。如是於此中，生人雖具慧，然未聽聞時，不知善惡法。如具眼有燈，則能見諸色，如是由聽聞，能知善惡法。”</li>
                                                    <li><span>[本文] </span>《本生論》亦云：“若由聞法發信意，成妙歡喜獲堅住，啟發智慧無愚癡，用自肉買亦應理。”</li>
                                                    <li><span>[本文] </span>“聞除癡暗為明燈，盜等難攜最勝財，是摧愚怨器開示，方便教授最勝友。雖貧不變是愛親，無所損害愁病藥，摧大罪軍最勝軍，亦是譽德最勝藏，遇諸善士為勝禮，於大眾中智者愛。”</li>
                                                    <li><span>[本文] </span>又云：“聽聞隨轉修心要，少力即脫生死城。”</li>
                                                </ul>
                                            </li>
                                            <li>② 攝義
                                                <ul>
                                                    <li><span>[本文] </span>於其所說諸聞勝利，應當決心發起勝解。</li>
                                                </ul>
                                            </li>
                                            <li>③ 以五想聽聞正法
                                                <ul>
                                                    <li><span>[本文] </span>復次應如《菩薩地》說，須以五想聽聞正法。</li>
                                                    <li><span>[本文] </span>謂佛出世極罕難遇，其法亦然，由稀貴故，作珍寶想。</li>
                                                    <li><span>[本文] </span>時時增長俱生慧故，作眼目想。</li>
                                                    <li><span>[本文] </span>由其所授智慧眼目能見如所有性及盡所有性故，作光明想。</li>
                                                    <li><span>[本文] </span>於究竟時能與涅槃菩提果故，作大勝利想。</li>
                                                    <li><span>[本文] </span>現在亦能得彼二之因，止觀樂故，作無罪想。</li>
                                                    <li><span>[本文] </span>作是思惟，即是思惟聽聞勝利。</li>
                                                </ul>
                                            </li>
                                        </ul>
                                    </li>
                                    <li>[丙二] 於法法師發起承事：① 隨《地藏經》略說 ② 隨《菩薩地》廣說 ③ 隨《本生論》攝義
                                        <ul>
                                            <li>① 隨《地藏經》略說
                                                <ul>
                                                    <li><span>[本文]</span>於法法師發起承事者。如《地藏經》云：“專信恭敬聽聞法，不應於彼起毀謗，於說法師供養者，謂於師起如佛想。”應視如佛，以獅座等恭敬利養而為供事，斷不尊敬。</li>
                                                </ul>
                                            </li>
                                            <li>② 隨《菩薩地》廣說 
                                                <ul>
                                                    <li><span>[本文] </span>應如《菩薩地》中所說而正聽聞，謂應無雜染、不應作意法師五處。</li>
                                                    <li><span>[本文] </span>離高舉者，應時聽聞，發起恭敬，發起承事，不應忿恚，隨順正行，不求過失，由此六事而聽聞之。</li>
                                                    <li><span>[本文] </span>離輕蔑雜染者，謂極敬重法及法師，及於彼二不生輕蔑。</li>
                                                    <li><span>[本文] </span>不應作意五處所者，謂戒穿缺，種性下劣，形貌醜陋，文辭鄙惡，所發語句粗不悅耳。便作是念：不從此聞，而棄捨之。</li>
                                                    <li><span>[本文] </span></li>
                                                </ul>
                                            </li>
                                            <li>③ 隨《本生論》攝義 
                                                <ul>
                                                    <li><span>[本文] </span>如《本生》中亦云：“處極低劣座，發起調伏德，以具笑目視，如飲甘露雨。起敬專至誠，善淨無垢意，如病聽醫言，起承事聞法。”</li>
                                                </ul>
                                            </li>
                                        </ul>
                                    </li>
                                    <li>[丙三] 正聽軌理分二
                                        <ul>
                                            <li><span>[本文] </span>正聞軌理分二：① 斷器三過；② 依六種想。今初。
                                                <ul>
                                                    <li>[丁一] 斷器三過：① 比喻 ② 意義 ③ 對治
                                                        <ul>
                                                            <li>① 比喻 
                                                                <ul>
                                                                    <li><span>[本文] </span>若器倒覆，及縱向上然不淨潔，並雖淨潔若底穿漏，天雖於彼降以雨澤，然不入內；及雖入內或為不淨之所染汙，不能成辦餘須用事；或雖不為不淨染汙，然不住內，當瀉漏之。</li>
                                                                </ul>
                                                            </li>
                                                            <li>② 意義
                                                                <ul>
                                                                    <li><span>[本文] </span>如是雖住說法之場，然不屬耳；或雖屬耳然有邪執，或等起心有過失等；雖無上說彼等眾過，然聽聞時，所受文義不能堅持，由忘念等之所失壞，則其聞法全無大益，故須離彼等。</li>
                                                                </ul>
                                                            </li>
                                                            <li>③ 對治
                                                                <ul>
                                                                    <li><span>[本文] </span>此三對治，經說三語，謂善諦聽聞，意思念之。此亦猶如《菩薩地》說：“希於遍知，專注屬耳，意善敬住，以一切心，思惟聽聞。”</li>
                                                                </ul>
                                                            </li>
                                                        </ul>
                                                    </li>
                                                    <li>[丁二] 依六種想：① 六種想 ② 須對照自心而實修 ③ 對於攝義必須作意
                                                        <ul>
                                                            <li>① 六種想 
                                                                <ul>
                                                                    <li>① 於己作病者想 
                                                                        <ul>
                                                                            <li><span>[本文] </span>依六想中，於自安住如病想者。如《入行》云：“若遭常病逼，尚須依醫言，況長遭貪等，百過病所逼。”</li>
                                                                            <li><span>[本文] </span>延長難療，發猛利苦，貪等惑病，於長時中而痛惱故，於彼應須了知是病。</li>
                                                                            <li><span>[本文] </span>迦摩巴云：“若非實事，作實事修，雖成顛倒。然遭三毒，極大乾病之所逼迫，病勢極重，我等竟無能知自是病者。”</li>
                                                                        </ul>
                                                                    </li>
                                                                    <li>② 於師作良醫想 
                                                                        <ul>
                                                                            <li><span>[本文] </span>於說法師住如醫想者。如遭極重風膽等病，便求善醫。若得會遇發大歡喜，隨教聽受恭敬承事。</li>
                                                                            <li><span>[本文] </span>如是於宣說法善知識所，亦應如是尋求。既會遇已，莫覺如負擔，應持為莊嚴，依教奉行，恭敬承事。</li>
                                                                            <li><span>[本文] </span>《攝德寶》中作是說故：“故諸勇求勝菩提，智者定應摧我慢，如諸病人親醫治，親善知識應無懈。”</li>
                                                                        </ul>
                                                                    </li>
                                                                    <li>③ 於教誡作良藥想 
                                                                        <ul>
                                                                            <li><span>[本文] </span>於所教誡起藥品想者。如諸病者，於其醫師所配藥品，起大珍愛。於說法師，所說教授及其教誡，見重要已，應多勵力珍愛執持，莫令由其忘念等門而致損壞。</li>
                                                                        </ul>
                                                                    </li>
                                                                    <li>④ 於殷重修起療病想：① 呵斥不實修與略修之過 ② 於己作病人想之所以重要之因 ③ 認定殷重之後教誡作殷重修
                                                                        <ul>
                                                                            <li>① 呵斥不實修與略修之過
                                                                                <ul>
                                                                                    <li><span>[本文] </span>於殷重修起療病想者。猶如病者，見若不服醫所配藥，病則不瘥，即便飲服。於說法師所垂教授，若不修習，亦見不能摧伏貪等，則應殷重而修習，不應無修，唯愛多積異類文辭，而為究竟。</li>
                                                                                    <li><span>[本文] </span>是亦猶如害重癩疾，手足脫落，若僅習近一二次藥，全無所濟。我等自從無始，而遭煩惱重病之所逼害，若依教授義，僅一二次，非為完足，故於圓具一切道分，應勤勵力，如瀑流水，以觀察慧，而正思惟。</li>
                                                                                    <li><span>[本文] </span>如大德月大阿闍黎讚悔中云：“此中心亦恒愚昧，長時習近重病屙，如具癩者斷手足，依少服藥有何益？”</li>
                                                                                </ul>
                                                                            </li>
                                                                            <li>② 於己作病人想之所以重要之因
                                                                                <ul>
                                                                                    <li><span>[本文] </span>由是於自作病者想，極為切要，如有此想，餘想皆起。此若僅是空言，則亦不為除煩惱故，修教授義，唯樂多聞，猶如病者求醫師已而不服藥，若唯愛著所配藥品，病終無脫。</li>
                                                                                    <li><span>[本文] </span>《三摩地王經》云：“諸人病已身遭苦，無數年中未暫離，彼因重病久惱故，為療病故亦求醫。彼若數數勤訪求，獲遇黠慧明了醫，醫亦安住其悲愍，教令服用如是藥。受其珍貴眾良藥，若不服用療病藥，非醫致使非藥過，唯是病者自過失。如是於此教出家，遍了力根靜慮已，若於修行不精進，不勤現證豈涅槃。”</li>
                                                                                    <li><span>[本文] </span>又云：“我雖宣說極善法，汝若聞已不實行，如諸病者負藥囊，終不能醫自體病。”</li>
                                                                                    <li><span>[本文] </span>《入行論》亦云：“此等應身行，唯言說何益，若唯誦藥方，豈益諸病者。”</li>
                                                                                </ul>
                                                                            </li> 
                                                                            <li>③ 認定殷重之後教誡作殷重修
                                                                                <ul>
                                                                                    <li><span>[本文] </span>故於殷重修，應當發起療病之想。言殷重者，謂於善知識教授諸取捨處，如實行持。此復行持，須先了知，知則須聞，聞已了知所有須要，即是行持。故於聞義應隨力能而起行持，是極扼要。</li>
                                                                                    <li><span>[本文] </span>如是亦如《聽聞集》云：“設雖有多聞，不善護尸羅，由戒故呵彼，其聞非圓滿；設雖聞寡少，能善護尸羅，由戒故讚彼，其聞為圓滿；若人既少聞，不善護尸羅，由具故呵彼，其禁行非圓；若人聞廣博，及善護尸羅，由俱故讚彼，其禁行圓滿。”</li>
                                                                                    <li><span>[本文] </span>又云：“雖聞善說知心藏，修諸三昧知堅實，若行放逸令粗暴，其聞及知無大義。若喜聖者所說法，身語如之起正行，是等具忍友伴喜，根護得聞知彼岸。”</li>
                                                                                    <li><span>[本文] </span>《勸發增上意樂》亦云：“謂我失修今何作，歿時凡愚起憂悔，未獲根底極苦惱，此是愛著言說失。”</li>
                                                                                    <li><span>[本文] </span>又云：“如有處居觀戲場，談說其餘勇士德，自己失壞殷重修，此是愛著言說過。”</li>
                                                                                    <li><span>[本文] </span>又云：“甘蔗之皮全無實，所喜之味處於內，若人嚼皮故非能，獲得甘蔗精美味，如其外皮言亦爾，思此中義如其味，故應遠離言說著，常不放逸思惟義。”</li>
                                                                                </ul>
                                                                            </li>
                                                                        </ul>
                                                                    </li>
                                                                    <li>⑤ 於如來所住善士想
                                                                        <ul>
                                                                            <li><span>[本文] </span>於如來所住善士想者，隨念世尊是說法師，發起恭敬。</li>
                                                                            <li><span>[本文] </span>於正法理起久住想者，作是思惟，何能由其聞如是法，令勝者教，久住於世。</li>
                                                                            <li><span>[本文] </span>復次於法若講若聽，將自相續若置餘處，另說餘法，是則任其講何法事，不關至要。故須正為抉擇自身而聽聞之。</li>
                                                                        </ul>
                                                                    </li>
                                                                    <li>⑥ 於正法理起久住想
                                                                        <ul>
                                                                            <li><span>[本文] </span>於正法理起久住想者，作是思惟，何能由其聞如是法，令勝者教，久住於世。</li>
                                                                        </ul>
                                                                    </li>
                                                                </ul>
                                                            </li>
                                                            <li>② 須對照自心而實修 
                                                                <ul>
                                                                    <li><span>[本文] </span>復次於法若講若聽，將自相續若置餘處，另說餘法，是則任其講何法事，不關至要。故須正為抉擇自身而聽聞之。</li>
                                                                    <li><span>[本文] </span>譬如欲知面上有無黑汙等垢，照鏡知已即除其垢。若自行為，有諸過失，由聞正法現於法鏡，爾時意中便生熱惱，謂我相續何乃至此。次乃除過，修習功德，是故須應隨法修學。</li>
                                                                    <li><span>[本文] </span>《本生論》云：“我鄙惡行影，明見於法鏡，意極起痛惱，我當趣正法。”是如蘇達薩子，請月王子宣說法時，菩薩了知彼之意樂，成聞法器而為說法。
                                                                    
                                                                    </li>
                                                                </ul>
                                                            </li>
                                                            <li>③ 對於攝義必須作意 
                                                                <ul>
                                                                    <li><span>[本文] </span>總之應作是念發心：謂我為利一切有情，願當成佛，為成佛故，現見應須修學其因，因須先知，知須聽法，是故應當聽聞正法，思念聞法勝利，發勇悍心，斷器過等而正聽聞。</li>
                                                                </ul>
                                                            </li>
                                                        </ul>
                                                    </li>
                                                </ul>
                                            </li>
                                        </ul>
                                    </li>
                                </ul>
                            </li>
                            <li>[乙二] 講說軌理分四
                                <ul>
                                    <li>[丙一] 思惟說法所有勝利分二： ① 說法產生極大勝利之條件 ② 隨經典所說而思惟說法利益
                                        <ul>
                                            <li>① 說法產生極大勝利之條件
                                                <ul>
                                                    <li><span>[本文] </span>今初。若不顧慮利養恭敬名等染事而說法者勝利極大。</li>
                                                </ul>
                                            </li>
                                            <li>② 隨經典所說而思惟說法利益
                                                <ul>
                                                    <li><span>[本文] </span>《勸發增上意樂》中云：“慈氏，無染法施，謂不希欲，利養恭敬，而施法施。此二十種是其勝利。何等二十？謂成就念，成就勝慧，成就覺慧，成就堅固，成就智慧，隨順證達出世間慧。”</li>
                                                    <li><span>[本文] </span>貪欲微劣，嗔恚微劣，愚癡微劣，魔羅於彼不能得便。</li>
                                                    <li><span>[本文] </span>諸佛世尊而為護念，諸非人等於彼守護，諸天於彼助發威德，諸怨敵等不能得便，其諸親愛終不破離，言教威重，其人當得無所怖畏，得多喜悅，智者稱讚。
                                                    </li>
                                                    <li><span>[本文] </span>其行法施是所堪念。</li>
                                                    <li><span>[本文] </span>於眾經中所說勝利，皆應至心發起勝解。其中成就堅固者，新譯《集學論》中，譯為成就勝解，諸故譯中，譯為成就勇進。</li>
                                                </ul>
                                            </li>
                                        </ul>
                                    </li>
                                    <li>[丙二] 發起承事大師為法
                                        <ul>
                                            <li><span>[本文] </span>發起承事大師及法者。如薄伽梵說《佛母》時，自設座等，法者尚是諸佛所應恭敬之因，故應於法，起大尊敬，及應隨念大師功德，及其深恩起大敬重。</li>
                                        </ul>
                                    </li>
                                    <li>[丙三] 以何意樂加行而說分二： ① 意樂 ② 加行
                                        <ul>
                                            <li>① 意樂分二： ① 安住五想 ② 斷除六過
                                                <ul>
                                                    <li>① 安住五想
                                                        <ul>
                                                            <li><span>[本文] </span>以何意樂加行而說中，其意樂者，謂應安住《海慧問經》所說五想。謂於自所應起醫想，於法起藥想，於聞法者起病人想，於如來所起善士想，於正法理起久住想，及於徒眾修習慈心。</li>
                                                        </ul>
                                                    </li>
                                                    <li>② 斷除六過
                                                        <ul>
                                                            <li><span>[本文] </span>應斷恐他高勝嫉妒，推延懈怠，數數宣說所生疲厭，讚自功德舉他過失，於法慳吝，顧著財物謂衣食等。</li>
                                                            <li><span>[本文] </span>應作是念：為令自他得成佛故，說法功德，即是我之安樂資具。</li>
                                                        </ul>
                                                    </li>
                                                </ul>
                                            </li>
                                            <li>② 加行
                                                <ul>
                                                    <li><span>[本文] </span>其加行者，謂先沐浴具足潔淨，著鮮淨服，於其清潔悅意處所，坐於座已，若能誦持伏魔真言，《海慧經》說：“則其周匝百踰繕那，魔羅及其魔眾諸天所不能至，縱使其來亦不能障，故應誦咒。”</li>
                                                    <li><span>[本文] </span>次以舒顏，具足審定義理所有喻因至教，而為宣說。</li>
                                                    <li><span>[本文] </span>《妙法白蓮經》云：“智者常應無嫉妒，說具眾義和美言，復應遠離諸懈怠，不應起發厭患想。”</li>
                                                    <li><span>[本文] </span>“智者應離一切慼，應於徒眾修慈力，晝夜善修最勝法，”</li>
                                                    <li><span>[本文] </span>智以俱胝阿庾喻，令眾愛樂生歡喜，於彼終無少希欲，亦不思欲諸飲食，噉嚼衣服及臥具，法衣病緣醫藥等，於諸徒眾悉無求，</li>
                                                    <li><span>[本文] </span>“餘則智者恒願自，及諸有情當成佛，為利世故而說法，思彼即我安樂具。”</li>
                                                </ul>
                                            </li>
                                        </ul>
                                    </li>
                                    <li>[丙四] 於何等境應說不說所有差別
                                        <ul>
                                            <li><span>[本文] </span>於何等境應說不說，所有差別者。如《毗奈耶經》云：“未請不應說。”謂未啟請不應為說，雖其請白亦應觀器，若知是器，縱未勸請，亦可為說。如《三摩地王經》云：“若為法施故，請白於汝者，應先說是語，我學未廣博，汝是知善巧，我於大士前，如何能宣說。汝應說彼語，不應忽爾說。觀器而後行，若已知是器，未請亦應說。”</li>
                                            <li><span>[本文] </span>復次《毗奈耶經》云：“立為坐者不應說法，坐為臥者不應說法，坐於底座為坐高座不應說法，妙惡亦爾。”</li>
                                            <li><span>[本文] </span>在後行者為前行者不應說法，在道側者為道行者不應說法，為諸覆頭、抄衣、雙抄、抱肩及抱項者不應說法，為頭結髻、著帽、著冠、著鬘、纏首不應說法，為乘象馬、坐輦餘乘及著鞋履不應說法，為手執杖、傘、器、劍鉞及被甲者，不應說法。</li>
                                            <li><span>[本文] </span>反是應說，依無病也。</li>

                                        </ul>
                                    </li>
                                </ul>
                            </li>
                            <li>[乙三] 於完結時共作軌理
                                <ul>
                                    <li><span>[本文] </span>於完結時共作軌理者。由講聞法所獲眾善，應以猛利欲心迴向現時究竟諸希願處。</li>
                                    <li><span>[本文] </span>若以是軌講聞正法者，雖僅一座亦定能生如經所說所有勝利，若講聞法至扼要故，依是因緣，則昔所集於法法師不恭敬等一切業障，悉能清淨，諸新集積亦截其流。又講聞軌至於要故，所講教授於相續上亦成饒益。</li>
                                    <li><span>[本文] </span>總之先賢由見此故，遂皆於此而起慎重，特則今此教授昔諸尊重殷重尤極。現見此即極大教授，謂見極多由於此事未獲定解，心未轉故，任說幾許深廣正法，如天成魔，即彼正法而反成其煩惱助伴。</li>
                                    <li><span>[本文] </span>是故如云：“初一若錯乃至十五”。故此講聞入道之理，諸具慧者應當勵力，凡講聞時，下至應令具足一分講教授前第一加行，即是此故。恐其此等文詞浩繁，總略攝其諸珍要者，廣於餘處應當了知。</li>
                                    <li><span>[本文] </span>教授先導，已宣說訖。</li>
                                </ul>
                            </li>
                        </ul>
                    <li>[甲四] 如何正以教授引導學徒之次第分二：① 道之根本親近善知識軌理 ② 既親近已如何修心次第
                        <ul>
                            <li>[乙一] 道之根本親近善知識軌理：① 令發定解故稍開宣說 ② 總略宣說修持軌理
                                <ul>
                                    <li>[丙一] 令發定解故稍開宣說：① 宣說依止之根據 ② 正式宣說依止軌理 ③ 攝義
                                        <ul>
                                            <li> ① 宣說依止之根據
                                                <ul>
                                                    <li><span>[本文] </span>今初。《攝決定心藏》云：“住性數取趣，應親善知識。”又如鐸巴所集《博朵瓦語錄》中云：“總攝一切教授首，是不捨離善知識。”</li>
                                                    <li><span>[本文] </span>能令學者相續之中，下至發起一德、損減一過，一切善樂之本源者，厥為善知識。故於最初依師軌理極為緊要。</li>
                                                    <li><span>[本文] </span>《菩薩藏經》作如是說：“總之獲得菩薩一切諸行，如是獲得圓滿一切波羅蜜多，地忍等持，神通總持，辯才迴向，願及佛法，皆賴尊重為本，從尊重出，尊重為生及為其處，以尊重生，以尊重長，依於尊重，尊重為因。”</li>
                                                    <li><span>[本文] </span>博朵瓦亦云：“修解脫者，更無緊要過於尊重，即觀現世，可看他而作者，若無教者亦且無成，況是無間從惡趣來，欲往從所未經之地，豈能無師？”</li>
                                                </ul>
                                            </li>
                                            <li>② 正式宣說依止軌理：① 所依善知識之相 ② 能依學者之相 ③ 彼應如何依師之理 ④ 依止勝利 ⑤ 未依過患 ⑥ 攝彼等義
                                                <ul>
                                                    <li>[丁一] 所依善知識之相：所依善知識之相分四：① 略說 ② 上等法相 ③ 中等法相 ④ 下等法相
                                                        <ul>
                                                            <li>① 略說
                                                                <ul>
                                                                    <li><span>[本文] </span>今初。總諸至言及解釋中，由各各乘增上力故，雖說多種，然於此中所說知識，是於三士所有道中，能漸引導，次能導入大乘佛道。</li>
                                                                </ul>
                                                            </li>
                                                            <li>② 上等法相
                                                                <ul>
                                                                    <li><span>[本文] </span>如《經莊嚴論》云：“知識調伏靜近靜，德增具勤教富饒，善達實性具巧說，悲體離厭應依止。”是說學人，須依成就十法知識。</li>
                                                                    <li><span>[本文] </span>此復說為自未調伏而調伏他，無有是處，故其尊重能調他者，須先調伏自類相續。若爾，須一何等調伏？謂若隨宜略事修行，於相續中有假證德名，全無所益。故須一種順總佛教調相續法，此即定為三種寶學，是故論說調伏等三。</li>
                                                                    <li><span>[本文] </span>其中調伏者，謂尸羅學。《別解脫》云：“心馬常馳奔，恒勵終難制，百利針順銜，即此別解脫。”又如《分辨教》云：“此是未調所化銜。”如調馬師，以上利銜調𡻈悷馬，根如悷馬隨邪境轉，若其逐趣非應行時，應制伏之。學習尸羅調伏心馬，以多勵力制令趣向所應作品。</li>
                                                                    <li><span>[本文] </span>寂靜者，如是於其妙行惡行所有進止，由其依止念正知故，令心發起內寂靜住所有定學。</li>
                                                                    <li><span>[本文] </span>近寂靜者，依心堪能奢摩他故，觀擇真義，發起慧學。</li>
                                                                    <li><span>[本文] </span>如是唯具調伏相續三學證德，猶非完足，尚須成就聖教功德。</li>
                                                                    <li><span>[本文] </span>言教富者，謂於三藏等成就多聞。善知識敦巴云：“言大乘尊重者，謂是須一，若講說時，能令發生無量知解，若行持時，於後聖教能成何益，當時能有何種義利。”</li>
                                                                    <li><span>[本文] </span>達實性者，是殊勝慧學，是謂通達法無我性，或以現證真實為正。此若無者，說由教理通達亦成。</li>
                                                                    <li><span>[本文] </span>如是雖能具足教證，若較學者或劣或等，猶非圓足，故須一種德增上者。《親友集》中作如是說：“諸人依劣當退失，依平等者平然住，依尊勝者獲尊勝，故應親近勝自者。所有具最勝，戒近靜慧尊，若親近是師，較尊勝尤勝。”</li>
                                                                    <li><span>[本文] </span>如樸窮瓦云：“聞諸善士史傳之時，我是向上仰望於彼。”又如塔乙云：“我於惹珍諸耆宿所，而作目標。”是須一種目向上望增上德者。</li>
                                                                    <li><span>[本文] </span>如是六法是自所應獲得之德，諸所餘者是攝他德。</li>
                                                                    <li><span>[本文] </span>此亦如云：“諸佛非以水洗罪，非以手除眾生苦，非移自證於餘者，示法性諦令解脫。”若除為他說無謬道攝受而外，無有以水洗罪等事。</li>
                                                                    <li><span>[本文] </span>此亦如教典所說：“諸佛非以水洗淨眾生罪障，亦非以手遣除眾生疾苦，亦非將自之證悟轉移給他人，諸佛唯以開示法性真諦而令眾生解脫。”</li>
                                                                    <li><span>[本文] </span>其中四法，善巧說者，謂於如何引導次第而得善巧，能將法義巧便送入所化心中。</li>
                                                                    <li><span>[本文] </span>悲愍者，謂宣說法等起清淨，不顧利養及恭敬等，是由慈悲等起而說，是須猶如博朵瓦告慬哦瓦云：“黎摩子，任說幾許法，我未曾受讚一善哉，以無眾生非苦惱故。”</li>
                                                                    <li><span>[本文] </span>具精勤者，謂於利他勇悍剛決。</li>
                                                                    <li><span>[本文] </span>遠離厭患者，數數宣說而無疲倦，謂能堪忍宣說苦勞。</li>
                                                                </ul>
                                                            </li>
                                                            <li>③ 中等法相：① 真實 ② 遠離不合格者 ③ 宣說具有法相之必要
                                                                <ul>
                                                                    <li>① 真實
                                                                        <ul>
                                                                            <li><span>[本文] </span>博朵瓦云：“三學及通達實性，並悲愍心，五是主要。我阿闍黎響尊滾，既無多聞復不耐勞，雖酬謝語亦不善說，具前五德故，誰居其前悉能獲益。嚀敦，全無善說，雖說施願，唯作是念：今此大眾皆未解此，餘無所知。然有前五，故誰近能益。”</li>
                                                                        </ul>
                                                                    </li>
                                                                    <li>② 遠離不合格者
                                                                        <ul>
                                                                            <li><span>[本文] </span>如是若於諸所學處不樂修行，唯讚學處所有美譽或其功德，以謀自活者，則不堪任為善知識。</li>
                                                                            <li><span>[本文] </span>宛如有人讚美栴檀謀自活命，有諸欲求妙栴檀者，而問彼曰：“汝有檀耶？”答曰：“實無”，此全無義惟虛言故。</li>
                                                                            <li><span>[本文] </span>《三摩地王經》云：“末世諸比丘，多是無律儀，希欲求多聞，唯讚美尸羅，然不求尸羅。”於定慧解脫三種，亦如是說。</li>
                                                                            <li><span>[本文] </span>次云：“如一類士夫，稱揚栴檀德，謂栴檀如此，香相極可愛。次有諸餘人，問如所稱讚，栴檀少有耶？諸士夫此問，答彼士夫云：我是稱讚香，以求自活命，非我有其香。如是末世出，諸不勤瑜伽，以讚戒活命，彼等無尸羅。”所餘三種亦如是說故。</li>
                                                                        </ul>
                                                                    </li>
                                                                    <li>③ 宣說具有法相之必要
                                                                        <ul>
                                                                            <li><span>[本文] </span>如是修行解脫之尊重，乃是究竟欲樂之根本，故諸欲求依尊重者，應當了知彼諸德相，勵力尋求具其相者，諸欲為作學人依者，亦應知此，勵力具足如是德相。</li>
                                                                        </ul>
                                                                    </li>
                                                                </ul>
                                                            </li>
                                                            <li>④ 下等法相
                                                                <ul>
                                                                    <li><span>[本文] </span>由時運故，具全德者實屬難得，若未獲得如是師時，將如何耶？</li>
                                                                    <li><span>[本文] </span>《妙臂請問經》云：“如其僅有一輪車，具馬於道亦不行，如是若無修行伴，有情不能獲成就。”</li>
                                                                    <li><span>[本文] </span>“若有具慧形貌正，潔淨姓尊趣注法，大辯勇悍根調伏，和言能施有悲愍，堪忍餓渴及苦惱，不供婆羅門餘天，精悍工巧知報恩，敬信三寶是良伴。”</li>
                                                                    <li><span>[本文] </span>“諸能完其如是德，於諍世中極希故，半德四分或八分，應依如是咒師伴。”</li>
                                                                    <li><span>[本文] </span>此說所說圓滿伴相，八分之一為下邊際，鐸巴所集《博朵瓦語錄》中，述大依怙說尊重相亦復同此。故於所說完具圓滿諸德相中，隨其所應，配其難易，具八分者為下邊際。</li>
                                                                </ul>
                                                            </li>
                                                        </ul>
                                                    </li>
                                                    <li>[丁二] 能依學者之相分五：① 弟子德相具足之功德與不具之過失 ② 必須具足德相之根據 ③ 宣說德相之差別 ④ 攝為四種德相 ⑤ 宣說須了知能依之相
                                                        <ul>
                                                            <li>① 弟子德相具足之功德與不具之過失
                                                                <ul>
                                                                    <li><span>[本文] </span>第二、能依學者：《四百論》曰：“說正住具慧，希求為聞器，不變說者德，亦不轉聽者。”</li>
                                                                    <li><span>[本文] </span>《釋論》解云：“說具三法堪為聞器，若具其三，則於法師所有眾德，見為功德不見過失。猶非止此，即於德眾所有功德，亦即於彼補特伽羅，見為功德非見過失。若不完具如是器相，說法知識雖極遍淨，然由聞者過增上故，執為有過，於說者過反執為德。”</li>
                                                                </ul>
                                                            </li>
                                                            <li>② 必須具足德相之根
                                                                <ul>
                                                                    <li><span>[本文] </span>是故縱得完具一切德相知識，然於其師亦難了知。若知彼已能親近者，必須自具是諸德相。</li>
                                                                </ul>
                                                            </li>
                                                            <li>③ 宣說德相之差別
                                                                <ul>
                                                                    <li><span>[本文] </span>其中正住者，謂不墮黨類，若墮黨執，由彼蔽覆不見功德，故不能得善說妙義。如《中觀心論》云：“由墮黨惱心，終不證寂靜。”墮黨類者，謂貪著自宗，嗔他法派。應觀自心，捨如是執。《菩薩別解脫經》云：“應捨自欲，敬重安住，親教軌範，所有論宗。”</li>
                                                                    <li><span>[本文] </span>若念：唯此即完足耶？雖能正住，若無簡擇善說正道、惡說似道二事慧力，猶非其器。故須具慧解彼二說，則能棄捨無堅實品、取諸堅實。</li>
                                                                    <li><span>[本文] </span>若念：僅具二德足耶？縱有此二，若如畫中聽聞法者，全無發趣，仍非其器。故須具有廣大希求。</li>
                                                                </ul>
                                                            </li>
                                                            <li>④ 攝為四種德相
                                                                <ul>
                                                                    <li><span>[本文] </span>釋中更加敬法法師、屬意二相，開說為五。若如是者可攝為四，謂於其法具大希求，聽聞之時善住其意，於法法師起大敬重，棄捨惡說受取善說。此四順緣謂具慧解，棄捨違緣謂正直住。</li>
                                                                </ul>
                                                            </li>
                                                            <li>⑤ 宣說須了知能依之相
                                                                <ul>
                                                                    <li><span>[本文] </span>是諸堪為尊重引導所有之法，應當觀察為具不具。若完具者，應修歡慰。若不具者，須於將來能完因緣勵力修作。故應了知能依諸法，若不了知如是德相，則不覺察，由此退失廣大義利。</li>
                                                                </ul>
                                                            </li>
                                                        </ul>
                                                    </li>
                                                    <li>[丁三] 彼應如何依師之理：① 以宣說具相者須依師之理而連接上下文 ② 真實宣說依止軌理
                                                        <ul>
                                                            <li>① 以宣說具相者須依師之理而連接上下文
                                                                <ul>
                                                                    <li><span>[本文] </span>第三、彼應如何依師軌理者：如是若自具足器相，應善觀察尊重具否如前說相，應於具相受取法益。</li>
                                                                    <li><span>[本文] </span>是復有二傳記不同，謂善知識敦巴與桑樸瓦。</li>
                                                                    <li><span>[本文] </span>桑樸瓦者，尊重繁多，凡有講說，即從聽聞。自康來時，途中有一隖波索迦說法而住，亦從聽聞，徒眾白曰：“從彼聽聞，退自威儀。”答云：“汝莫作是言，我得二益。”</li>
                                                                    <li><span>[本文] </span>善知識敦巴者，尊重鮮少，數未過五。</li>
                                                                    <li><span>[本文] </span>博朵瓦與公巴仁勒喇嘛共相議論彼二誰善。謂於未修心易見師過起不信時，善知識敦巴軌理善美，應如是行。現見此說極為諦實，應如是學。</li>
                                                                </ul>
                                                            </li>
                                                            <li>② 真實宣說依止軌理分二：① 意樂親近軌理 ② 加行親近軌理
                                                                <ul>
                                                                    <li>① 意樂親近軌理分三：① 總示親近意樂 ② 特申修信以為根本 ③ 隨念深恩應起敬重
                                                                        <ul>
                                                                            <li>如是應知曾受法恩，特於圓滿教授導心知識如何依止，其理分二：① 意樂親近軌理；② 加行親近軌理。初中分三：① 總示親近意樂；② 特申修信以為根本；③ 隨念深恩應起敬重。
                                                                            </li>
                                                                            <li>① 總示親近意樂分二：① 略說 ② 廣說
                                                                                <ul>
                                                                                    <li>① 略說
                                                                                        <ul>
                                                                                            <li><span>[本文] </span>今初。《華嚴經》說以九種心親近承事諸善知識，能攝一切親近意樂所有扼要。</li>
                                                                                            <li><span>[本文] </span>即彼九心攝之為四。</li>
                                                                                        </ul>
                                                                                    </li>
                                                                                    <li>② 廣說：① 如孝子心 ② 如金剛心 ③ 如大地心 ④ 荷負擔已應如何行
                                                                                        <ul>
                                                                                            <li>① 如孝子心
                                                                                                <ul>
                                                                                                    <li><span>[本文] </span>棄自自在，捨於尊重令自在者，如孝子心。謂如孝子自於所作不自在轉，觀父容顏隨父自在，依教而行，如是亦應觀善知識容顏而行。</li>
                                                                                                    <li><span>[本文] </span>《現在佛陀現證三摩地經》中亦云：“彼於一切應捨自意，隨善知識意樂而轉。”</li>
                                                                                                    <li><span>[本文] </span>此亦是說，於具德前乃可施行，任於誰前不能隨便授其鼻肉。</li>
                                                                                                </ul>
                                                                                            </li>
                                                                                            <li>② 如金剛心
                                                                                                <ul>
                                                                                                    <li><span>[本文] </span>誰亦不能離其親愛能堅固者，如金剛心。謂諸魔羅及惡友等，不能破離，即前經云：“應當遠離，親睦無常，情面無常。”</li>
                                                                                                </ul>
                                                                                            </li>
                                                                                            <li>③ 如大地心
                                                                                                <ul>
                                                                                                    <li><span>[本文] </span>荷負尊重一切事擔者，如大地心。謂負一切擔，悉無懈怠。</li>
                                                                                                    <li><span>[本文] </span>如博朵瓦教示慬哦瓦諸徒眾云：“汝能值遇如此菩薩我之知識，如教奉行，實屬大福。今後莫覺如擔，當為莊嚴。”</li>
                                                                                                    <li><span>[本文] </span>荷負擔已應如何行，其中分六。</li>
                                                                                                </ul>
                                                                                            </li>
                                                                                            <li>④ 荷負擔已應如何行分六：① 如輪圍山心 ② 如僕使心 ③ 如除穢人心 ④ 如乘心 ⑤ 如犬心 ⑥ 如船心
                                                                                                <ul>
                                                                                                    <li>① 如輪圍山心
                                                                                                        <ul>
                                                                                                            <li><span>[本文] </span>如輪圍山心者，任起如何一切苦惱，悉不能動。</li>
                                                                                                            <li><span>[本文] </span>慬哦住於汝巴時，公巴德熾因太寒故，身體衰退，向依怙童稱議其行住。如彼告云：“臥具安樂，雖曾多次住尊勝宮，然能親近大乘知識聽聞正法者，唯今始獲，應堅穩住。”</li>
                                                                                                        </ul>
                                                                                                    </li>
                                                                                                    <li>② 如僕使心
                                                                                                        <ul>
                                                                                                            <li><span>[本文] </span>如世間僕使心者，謂雖受行一切穢業，意無慚疑，而正行辦。</li>
                                                                                                            <li><span>[本文] </span>昔後藏中，一切譯師智者集會之處，有一泥灘，敦巴盡脫衣服掃除泥穢，不知從何取來乾潔白土覆之，於依怙前作一供壇。依怙笑曰：“奇哉！印度亦有類似汝者。”</li>
                                                                                                        </ul>
                                                                                                    </li>
                                                                                                    <li>③ 如除穢人心
                                                                                                        <ul>
                                                                                                            <li><span>[本文] </span>如除穢人心者，盡斷一切慢及過慢，較於尊重應自低劣。</li>
                                                                                                            <li><span>[本文] </span>如善知識敦巴云：“我慢高丘，不出德水。”慬哦亦云：“應當觀視春初之時，為山峰頂諸高起處青色遍生，抑於溝坑諸低下處而先發起。”</li>
                                                                                                        </ul>
                                                                                                    </li>
                                                                                                    <li>④ 如乘心
                                                                                                        <ul>
                                                                                                            <li><span>[本文] </span>如乘心者，謂於尊重事，雖諸重擔極難行者，亦勇受持。</li>
                                                                                                        </ul>
                                                                                                    </li>
                                                                                                    <li>⑤ 如犬心
                                                                                                        <ul>
                                                                                                            <li><span>[本文] </span>如犬心者，謂尊重毀罵，於師無忿。</li>
                                                                                                            <li><span>[本文] </span>如朵壟巴對於善知識畫師，每來謁見便降呵責，畫師弟子娘摩瓦云：“此阿闍黎於我師徒特為嗔恚。”畫師告云：“汝尚聽為是呵責耶？我每受師如此賜教一次，如得黑茹迦一次加持。”</li>
                                                                                                            <li><span>[本文] </span>《八千頌》云：“若說法師於求法者現似毀咨，而不思念，然汝於師不應退捨，復應增上希求正法，敬重不厭，隨逐師行。”</li>
                                                                                                        </ul>
                                                                                                    </li>
                                                                                                    <li>⑥ 如船心
                                                                                                        <ul>
                                                                                                            <li><span>[本文] </span>如船心者，謂於尊重事任載幾許，若往若來，悉無厭患。</li>
                                                                                                        </ul>
                                                                                                    </li>
                                                                                                </ul>
                                                                                            </li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>② 特申修信以為根本：① 信心極要之根據 ② 認定此處所修之信心 ③ 如何修信之理
                                                                                <ul>
                                                                                    <li>① 信心極要之根據
                                                                                        <ul>
                                                                                            <li><span>[本文] </span>《寶炬陀羅尼》云：“信為前行如母生，守護增長一切德，”</li>
                                                                                            <li><span>[本文] </span>“除疑度脫諸暴流，信能表喻妙樂城。”</li>
                                                                                            <li><span>[本文] </span>“信無濁穢令心淨，能令離慢是敬本，”</li>
                                                                                            <li><span>[本文] </span>“信是最勝財藏足，攝善之本猶如手。”</li>
                                                                                            <li><span>[本文] </span>《十法》亦云：“由何出導師，信為最勝乘，是故具慧人，應隨依於信。諸不信心人，不生眾白法，如種為火焦，豈生青苗芽？”</li>
                                                                                            <li><span>[本文] </span>由進退門，而說信為一切德本。</li>
                                                                                            <li><span>[本文] </span>敦巴請問大依怙云：“藏地多有修行者，然無獲得殊勝德者，何耶？”依怙答云：“大乘功德生多生少，皆依尊重乃能生起。汝藏地人於尊重所僅凡庸想，由何能生？”</li>
                                                                                            <li><span>[本文] </span>有於依怙發大聲白：“阿底峽請教授。”如其答云：“哈哈，我卻具有好好耳根，言教授者，謂是信心信信。”信為極要</li>
                                                                                        </ul>
                                                                                    </li>
                                                                                    <li>② 認定此處所修之信心
                                                                                        <ul>
                                                                                            <li><span>[本文] </span>其信總之亦有多種，謂信三寶、業果、四諦。然此中者，謂信尊重。</li>
                                                                                        </ul>
                                                                                    </li>
                                                                                    <li>③ 如何修信之理：① 宣說須觀師為佛之根據而作佛觀 ② 思惟分別過失之過患而作遮止 ③ 以心特意執取上師功德而作思惟 ④ 於一切上師皆需無差別行持“思惟功德、莫觀過失”之理
                                                                                        <ul>
                                                                                            <li>① 宣說須觀師為佛之根據而作佛觀
                                                                                                <ul>
                                                                                                    <li><span>[本文] </span>此復弟子於尊重所，應如何觀？如《金剛手灌頂續》云：“秘密主，弟子於阿闍黎所應如何觀，如於佛薄伽梵即應如是。其心若如是，其善常生長，彼當速成佛，利一切世間。”諸大乘經亦說應起大師之想，毗奈耶中亦有是說。</li>
                                                                                                    <li><span>[本文] </span>此諸義者，謂若知是佛，則於佛不起尋求過心，起思德心。於尊重所，特應棄捨一切尋察過心，修觀德心。</li>
                                                                                                </ul>
                                                                                            </li>
                                                                                            <li>② 思惟分別過失之過患而作遮止
                                                                                                <ul>
                                                                                                    <li><span>[本文] </span>此復應如彼續所說，依之而行。“應取軌範德，終不應執過，取德得成就，執眾過不成。”謂其尊重雖德增上，若僅就其少有過處而觀察者，則必障礙自己成就；雖過增上若不觀過，由功德處而修信心，於自當為得成就因。</li>
                                                                                                    <li><span>[本文] </span>是故凡是自之尊重，任其過失若大若小，應當思惟尋求師過所有過患，多起斷心而滅除之。設由放逸煩惱盛等之勢力故，發起尋覓過失之時，亦應勵力悔除防護，若如是行，力漸微劣。</li>
                                                                                                </ul>
                                                                                            </li>
                                                                                            <li>③ 以心特意執取上師功德而作思惟
                                                                                                <ul>
                                                                                                    <li><span>[本文] </span>復應於其具諸淨戒，或具多聞，或信等德，令心執取，思惟功德。如是修習，設見若有少許過失，由心執取功德品故，亦不能為信心障難。</li>
                                                                                                    <li><span>[本文] </span>譬如自於所不樂品，雖見具有眾多功德，然由見過心勢猛故，而能映蔽見德之心。又如於自雖見眾過，若見自身一種功德，心勢猛利，此亦能蔽見過之心。</li>
                                                                                                    <li><span>[本文] </span>復次如大依怙持中觀見，金洲大師持唯識宗實相分見，由見門中雖有勝劣，然大乘道總體次第及菩提心，是由依彼始得發起，故執金洲為諸尊重中無能匹者。</li>
                                                                                                </ul>
                                                                                            </li>
                                                                                            <li>④ 於一切上師皆需無差別行持“思惟功德、莫觀過失”之理
                                                                                                <ul>
                                                                                                    <li><span>[本文] </span>下至唯從聞一偈頌，雖犯戒等，亦應就其功德思惟，莫觀過失，悉無差別。</li>
                                                                                                    <li><span>[本文] </span>《寶雲經》云：“若知由其依止尊重，諸善增長不善損減，則親教師或聞廣博或復寡少，或有智解或無智解，或具尸羅或犯尸羅，皆應發起大師之想。如於大師信敬愛樂，於親教師亦應信樂，於軌範師悉當發起恭敬承事。”</li>
                                                                                                    <li><span>[本文] </span>“由此因緣菩提資糧，未圓滿者悉能圓滿，煩惱未斷悉能斷除。”</li>
                                                                                                    <li><span>[本文] </span>“如是知已，便能獲得歡喜踴躍，於諸善法應隨順行，於不善法應不順行。”</li>
                                                                                                    <li><span>[本文] </span>《猛利問經》亦云：“長者，若諸菩薩求受聖教，及求讀誦。若從誰所聽聞受持，施戒忍進定慧相應，或是集積菩薩正道資糧相應一四句偈，即應如法恭敬尊重此阿闍黎。”</li>
                                                                                                    <li><span>[本文] </span>“隨以幾許名句文身開示其偈，假使即於爾所劫中，以無諂心以一切種利養恭敬及諸供具，承事供養此阿闍黎。長者於阿闍黎作，應敬重阿闍黎事猶未圓滿，況非以法而為敬事。”</li>
                                                                                                </ul>
                                                                                            </li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>③ 隨念深恩應起敬重
                                                                                <ul>
                                                                                    <li><span>[本文] </span>第三、隨念深恩者。</li>
                                                                                    <li><span>[本文] </span>《十法經》云：“於長夜中馳騁生死，尋覓我者；於長夜中為愚癡覆而重睡眠，醒覺我者；沉溺有海，拔濟我者；我入惡道，示善道者；繫縛有獄，解釋我者；我於長夜病所逼惱，為作醫王；我被貪等猛火燒燃，為作雲雨而為息滅。應如是想。”</li>
                                                                                    <li><span>[本文] </span>《華嚴經》說：“善財童子，如是隨念痛哭流涕：‘諸善知識，是於一切惡趣之中救護於我，令善通達法平等性，開示安穩不安穩道，以普賢行而為教授。指示能往一切智城所有之道，護送往赴一切智處，正令趣入法界大海，開示三世所知法海，顯示聖眾妙曼陀羅。善知識者，長我一切白淨善法。’”</li>
                                                                                    <li><span>[本文] </span>應如此文而正隨念，一切句首悉加“諸善知識是我”之語，於前作意善知識相，口中讀誦此諸語句，意應專一念其義理。於前經中，亦可如是而加諸語。</li>
                                                                                    <li><span>[本文] </span>又如《華嚴經》云：“我此知識說正法,普示一切法功德，遍示菩薩威儀道，專心思惟而來此。”</li>
                                                                                    <li><span>[本文] </span>“此是能生如我母，與德乳故如乳母，周遍長養菩提分，此諸善識遮無利。”</li>
                                                                                    <li><span>[本文] </span>“解脫老死如醫王，如天帝釋降甘雨，增廣白法如滿月，猶日光明示靜品。”</li>
                                                                                    <li><span>[本文] </span>“對於怨親如山王，心無擾亂猶大海，等同船師遍救護，善財是思而來此。”</li>
                                                                                    <li><span>[本文] </span>“菩薩啟發我覺慧，佛子能生大菩提，我諸知識佛所贊，由是善心而來此。”</li>
                                                                                    <li><span>[本文] </span>“救護世間如勇士，是大商主及怙依，此給我樂如眼目，以此心事善知識。”</li>
                                                                                    <li><span>[本文] </span>應詠其頌而憶念之，易其善財而誦自名。</li>
                                                                                </ul>
                                                                            </li>
                                                                        </ul>
                                                                    </li>
                                                                    <li>② 加行親近軌理：① 總說親近軌理 ② 略說作師所喜之三門 ③ 廣說作師所喜之三門 ④ 親近之目的 ⑤ 親近之時間
                                                                        <ul>
                                                                            <li>① 總說親近軌理
                                                                                <ul>
                                                                                    <li><span>[本文] </span>如《尊重五十頌》云：“此何須繁說，勵觀彼及彼，應作師所喜，不喜應盡遮。金剛持自說，成就隨軌範，知已一切事，悉敬奉尊長。”總之應勵力行，修師所喜，斷除不喜。</li>
                                                                                </ul>
                                                                            </li>
                                                                            <li>② 略說作師所喜之三門
                                                                                <ul>
                                                                                    <li><span>[本文] </span>作所喜者，謂有三門：供獻財物，身語承事，如教修行。如是亦如《莊嚴經論》云：“由諸供事及承事，修行親近善知識。”又云：“堅固由依教奉行，能令其心正歡喜。”</li>
                                                                                </ul>
                                                                            </li>
                                                                            <li>③ 廣說師所喜之三門：① 供獻財物 ② 身語承事 ③ 如教修行
                                                                                <ul>
                                                                                    <li>① 供獻財物
                                                                                        <ul>
                                                                                            <li><span>[本文] </span>其中初者，如《五十頌》云：“恒以諸難施，妻子自命根，事自三昧師，況諸動資財。”</li>
                                                                                            <li><span>[本文] </span>又云：“此供施即成，恒供一切佛，此是福資糧，從糧得成就。”</li>
                                                                                            <li><span>[本文] </span>復如拉梭瓦云：“如有上妙供下惡者，犯三昧耶，若是尊長喜樂於彼，或是唯有下劣供物，則無違犯。”此與五十頌所說符順，如云：“欲求無盡性，如如少可意，即應以彼彼，勝妙供尊長。”</li>
                                                                                            <li><span>[本文] </span>此復若就學者方面，以是最勝集資糧故，實應如是。就師方面，則必須一，不顧利養。霞惹瓦云：“愛樂修行，於財供養，全無顧著，說為尊重。與此相違，非是修行解脫之師。”</li>
                                                                                        </ul>
                                                                                    </li>
                                                                                    <li>② 身語承事
                                                                                        <ul>
                                                                                            <li><span>[本文] </span>第二者，謂為洗浴按摩擦拭及侍病等，當如實讚師功德等。</li>
                                                                                        </ul>
                                                                                    </li>
                                                                                    <li>③ 如教修行
                                                                                        <ul>
                                                                                            <li><span>[本文] </span>第三者，謂於教授遵行無違，此是主要。《本生論》云：“報恩供養者，謂依教奉行。”</li>
                                                                                            <li><span>[本文] </span>設若須隨師教行者，若所依師引入非理及令作違三律儀事，如何行耶？</li>
                                                                                            <li><span>[本文] </span>《毗奈耶經》於此說云：“若說非法，應當遮止。”《寶云》亦云：“於其善法隨順而行，於不善法應不順行。”故於所教，應不依行。不行非理者，《本生論》第十二品亦有明證。</li>
                                                                                            <li><span>[本文] </span>然亦不應以此諸理，遂於師所，不敬輕呰而毀謗等。如《尊重五十頌》云：“若以理不能，啟白不能理。”應善辭謝而不隨轉。</li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>④ 親近之目的
                                                                                <ul>
                                                                                    <li><span>[本文] </span>如是親近時，亦如《莊嚴經論》云：“為受法分具功德，親近知識非為財。”是須受行正法之分。</li>
                                                                                    <li><span>[本文] </span>博朵瓦云：“差阿難陀為大師侍者時，謂若不持大師不著之衣，不食大師之餘食，許一切時至大師前，則當侍奉承事大師。如此慎重，其意是在教誨未來補特伽羅。我等於法全不計較，雖少許茶，悉計高低，謂師心中愛不愛念，此是心內腐爛之相。”</li>
                                                                                </ul>
                                                                            </li>
                                                                            <li>⑤ 親近之時間
                                                                                <ul>
                                                                                    <li><span>[本文] </span>親近幾時者，如博朵瓦云：“有一來者，是加我擔，若去一二，是擔減少，然住餘處，亦不能成，是須於一遠近適中經久修習。”</li>
                                                                                </ul>
                                                                            </li>
                                                                        </ul>
                                                                    </li>
                                                                </ul>
                                                            </li>
                                                        </ul>
                                                    </li>
                                                    <li>[丁四] 依止勝利分四： ① 總說勝利 ② 淨除惡業、成就善根之殊勝利益 ③ 依止上師自然產生功德之利益 ④ 略言不如理依止所生之過患
                                                        <ul>
                                                            <li>第四、親近勝利者。</li>
                                                            <li>① 總說勝利
                                                                <ul>
                                                                    <li>近諸佛位，諸佛歡喜，終不缺離大善知識，不墮惡趣，惡業煩惱悉不能勝，終不違越菩薩所行，於菩薩行具正念故，功德資糧漸漸增長，悉能成辦現前究竟一切利義，承事師故，意樂加行悉獲善業，作自他利資糧圓滿。
                                                                    </li>
                                                                    <li>如是亦如《華嚴經》云：“善男子！若諸菩薩為善知識正所攝受，不墮惡趣。若諸菩薩為善知識所思念者，則不違越菩薩學處。若諸菩薩為善知識所守護者，勝出世間。若諸菩薩承事供養善知識者，於一切行不忘而行。若諸菩薩為善知識所攝持者，諸業煩惱難以取勝。”</li>
                                                                    <li>又云：“善男子，若諸菩薩隨善知識所有教誡，諸佛世尊心正歡喜。若諸菩薩於善知識所有言教，安住無違，近一切智。於善知識言教無疑，則能近於諸善知識。作意不捨善知識者，一切利義悉能成辦。”</li>
                                                                    <li>《不可思議秘密經》中亦云：“若善男子或善女人，應極恭敬依止親近承事尊重。若如是者，聞善法故成善意樂，及由彼故成善加行，由是因緣造作善業，轉趣善行。能令善友愛樂歡喜。由是不作惡業，作純善故，能令自他不起憂惱。由能隨順護自他故，能滿無上菩提之道，故能利益趣向惡道諸有情類。是故菩薩應依尊重，圓滿一切功德資糧。”</li>
                                                                </ul>
                                                            </li>
                                                            <li>② 淨除惡業、成就善根之殊勝利益
                                                                <ul>
                                                                    <li>復次由其承事知識，應於惡趣所受諸業，於現法中身心之上，少起病惱，或於夢中而領受者，亦能引彼令盡無餘。又能映蔽供事無量諸佛善根，有如是等最大勝利。</li>
                                                                    <li>《地藏經》云：“彼攝受者，應經無量俱胝劫中流轉惡趣所有諸業，然於現法因疾疫等，或饑饉等，損惱身心而能消除，下至呵責或唯夢中亦能清淨。”</li>
                                                                    <li>“雖於俱胝佛所種諸善根，謂行布施，或行供養，或受學處，所起眾善，然彼僅以上半日善，即能映蔽。承事尊重成就功德不可思議。”</li>
                                                                    <li>又云：“諸佛無量功德神變，應觀一切悉從此出，是故應如承事諸佛，依止親近供事尊重。”</li>
                                                                </ul>
                                                            </li>
                                                            <li>③ 依止上師然產生功德之利益
                                                                <ul>
                                                                    <li>《本生論》亦云：“悉不應遠諸善士，以調伏理修善行，由近彼故其德塵，雖不故染自然熏。”</li>
                                                                </ul>
                                                            </li>
                                                            <li>④ 略言不如理依止所生之過患
                                                                <ul>
                                                                    <li>博朵瓦云：“我等多有破衣之過，如拖破衣，唯著草穢，不沾金沙。其善知識所有功德不能熏染，略有少過即便染著。故於一切略略親近，悉無所成。”</li>
                                                                </ul>
                                                            </li>
                                                        </ul>
                                                    </li>
                                                    <li>[丁五] 未依過患分三：① 今生來世衰損之過患 ② 未生不生、已生退失之過患 ③ 親近惡知識與惡友之過患
                                                        <ul>
                                                            <li>第五、不依之過患者。
                                                            </li>
                                                            <li>① 今生來世衰損之過患
                                                                <ul>
                                                                    <li>請為知識若不善依，於現世中遭諸疾疫非人損惱，於未來世當墮惡趣，經無量時受無量苦。
                                                                    </li>
                                                                    <li>《金剛手灌頂續》云：“‘薄伽梵，若有毀謗阿闍黎者，彼等當感何等異熟？’世尊告曰：‘金剛手，莫作是語，天人世間悉皆恐怖。秘密主然當略說，勇士應諦聽。我說無間等，諸極苦地獄，即是彼生處，住彼無邊劫，是故一切種，終不應毀師。’”</li>
                                                                    <li>《五十頌》亦云：“毀謗阿闍黎，是大愚應遭，疾癘及諸病，魔疫諸毒死，王火及毒蛇，水羅叉盜賊，非人礙神等，殺墮有情獄。終不應惱亂，諸阿闍黎心，設由愚故為，地獄定燒煮。所說無間等，極可畏地獄，諸謗師範者，佛說住其中。”</li>
                                                                    <li>善巧成就寂靜論師所造《劄那釋難論》中，亦引經云：“設唯聞一頌，若不執為尊，百世生犬中，後生賤族姓。”</li>
                                                                </ul>
                                                            </li>
                                                            <li>② 未生不生、已生退失之過患
                                                                <ul>
                                                                    <li>又諸功德，未生不生、已生退失，如《現在諸佛現證三摩地經》云：“若彼於師住嫌恨心，或堅惡心、或恚惱心，能得功德，無有是處。若不能作大師想者亦復如是。若於三乘補特伽羅，說法比丘，不起恭敬及尊長想，或大師想者，此等能得未得之法，或已得者令不退失，無有是處。由不恭敬，沉沒法故。”</li>
                                                                </ul>
                                                            </li>
                                                            <li>③ 親近惡知識與惡友之過患
                                                                <ul>
                                                                    <li>設若親近不善知識及罪惡友，亦令諸德漸次損減，一切罪惡漸次增長，能生一切非所愛樂，故一切種悉當遠離。</li>
                                                                    <li>《念住經》云：“為貪嗔癡一切根本者，謂罪惡友，此如毒樹。”</li>
                                                                    <li>《涅槃經》云：“如諸菩薩怖畏惡友，非醉象等，此唯壞身，前者俱壞善及淨心。”又說彼二，一唯壞肉身，一兼壞法身。一者不能擲諸惡趣，一定能擲。</li>
                                                                    <li>諦者品〉亦云：“若為惡友蛇執心，棄善知識療毒藥，此等雖聞正法寶，嗚呼放逸墮險處。”</li>
                                                                    <li>《親友集》云：“無信而慳吝，妄語及離間，智者不應親，勿共惡人住。若自不作惡，近諸作惡者，亦疑為作惡，惡名亦增長。人近非應親，由彼過成過，如毒箭置囊，亦染無毒者。”</li>
                                                                    <li>惡知識者，謂若近誰能令性罪遮罪惡行，諸先有者不能損減，諸先非有令新增長。</li>
                                                                    <li>善知識敦巴云：“下者雖與上伴共住，僅成中等；上者若與下者共住，不待劬勞，而成下趣。”</li>
                                                                </ul>
                                                            </li>
                                                        </ul>
                                                    </li>
                                                    <li>[丁六] 攝彼等義
                                                        <ul>
                                                            <li>第六、攝彼等義者。世遍讚說尊長瑜伽教授者，應知即是如前所說。若一二次，修所緣境，全無所至。若是至心欲行法者，須恒親近無錯引導最勝知識。</li>
                                                            <li>爾時亦如伽喀巴云：“依尊重時，恐有所失。”謂若不知依止軌理而依止者，不生利益反致虧損。故此依止知識法類，較餘一切極為重要。見是究竟欲樂根本，故特引諸無垢經論，並以易解、能動心意、符合經義諸善士語而為莊嚴，將粗次第略為建設。廣如餘處應當了知。</li>
                                                            <li>我等煩惱極其粗重，多不了知依師道理，知亦不行。諸聞法者反起無量依師之罪，即於此罪亦難發起悔防等心。故應了知如前所說勝利過患數數思惟。</li>
                                                            <li>於昔多生未能如法依止諸罪，應由至心而悔，多發防護之心。自應勵備法器諸法，數思圓滿德相知識，積集資糧，廣發大願，為如是師，乃至未證菩提以來攝受之因。</li>
                                                            <li>若如是者，不久，當如志力稀有常啼佛子，及求知識不知厭足善財童子。</li>
                                                        </ul>
                                                    </li>
                                                </ul>
                                            </li>
                                        </ul>
                                    </li>
                                    <li>[丙二] 總略宣說修持軌理：① 正明修法 ② 破除此中邪妄分別
                                        <ul>
                                            <li>[丁一] 正明修法：① 正修時應如何 ② 未修中間應如何
                                                <ul>
                                                    <li>[戊一] 正修時應如何
                                                        <ul>
                                                            <li>[已一] 加行：① 灑掃住處且安佈身語意像 ② 須無諂供且端正陳設 ③ 以如法威儀安住且歸依發心 ④ 明觀資糧田 ⑤ 資糧田前修七支供 ⑥ 供曼陀羅而祈禱 ⑦ 攝義
                                                                <ul>
                                                                    <li>初加行法有六，乃是金洲大師傳記。</li>
                                                                    <li>① 灑掃住處且安佈身語意像
                                                                        <ul>
                                                                            <li>謂善灑掃所住處所，莊嚴安佈身語意像</li>
                                                                        </ul>
                                                                    </li>
                                                                    <li>② 須無諂供且端正陳設
                                                                        <ul>
                                                                            <li>由無諂誑求諸供具，端正陳設。</li>
                                                                        </ul>
                                                                    </li>
                                                                    <li>③ 以如法威儀安住且歸依發心
                                                                        <ul>
                                                                            <li>次如《聲聞地》中所說：“從昏睡蓋，淨治心時，須為經行。除此從餘貪欲等蓋，淨治心時，應於床座或小座等，結跏趺坐。”故於安樂臥具，端正其身，結跏趺坐，或半跏趺，隨宜威儀。既安住已，歸依發心，決定令與相續和合。</li>
                                                                        </ul>
                                                                    </li>
                                                                    <li>④ 明觀資糧田
                                                                        <ul>
                                                                            <li>於前虛空，明現觀想廣大行派及深見派傳承諸師，復有無量諸佛菩薩、聲聞獨覺及護法眾為資糧田。</li>
                                                                        </ul>
                                                                    </li>
                                                                    <li>⑤ 資糧田前修七支供分三：① 須積資淨障之根據 ② 分別宣說七支供 ③ 七支之劃分與歸攝
                                                                        <ul>
                                                                            <li>① 須積資淨障之根據
                                                                                <ul>
                                                                                    <li>又自相續中，若無能生道之順緣——積集資糧，及除逆緣——淨治業障二助緣者，唯勵力修所緣行相之正因，亦難生起。是故次應修習七支以治身心，攝盡集淨諸扼要處。</li>
                                                                                </ul>
                                                                            </li>
                                                                            <li>② 分別宣說七支供分二：① 真實 ② 如理作意則生福德之理
                                                                                <ul>
                                                                                    <li>① 真實分七：① 禮敬支 ② 供養 ③ 悔罪支 ④ 隨喜支 ⑤ 勸請轉法輪支 ⑥ 請住世支 ⑦ 迴向支
                                                                                        <ul>
                                                                                            <li>① 禮敬支：① 三門總禮 ② 三門別禮
                                                                                                <ul>
                                                                                                    <li>① 三門總禮
                                                                                                        <ul>
                                                                                                            <li>其禮敬支中，三門總禮者，謂所有等一頌。非緣一方世界及一時之佛，應緣十方過去當來及現在所有一切諸佛，以至誠心，三業敬禮，非隨他轉。</li>
                                                                                                            <li>智軍阿闍黎釋中云：“此復若僅頂禮一佛，所得福德，且無限量，何況緣禮爾許諸佛。”</li>
                                                                                                        </ul>
                                                                                                    </li>
                                                                                                    <li>② 三門別禮
                                                                                                        <ul>
                                                                                                            <li>三門別禮中，身禮敬者，“普賢行願”等一頌。謂以方時所攝一切諸佛，以意攀緣，如現前境，變化自身等諸佛剎極微塵數，而申敬禮。此復是於諸境所有普賢妙行，發淨信力，由此信力，發起禮敬。一身頂禮，其福尚大，況以爾許身業禮敬，其福尤大，智軍阿闍黎所釋也。</li>
                                                                                                            <li>意敬禮者，“於一塵中”等一頌。謂於一一微塵之上，皆有一切塵數諸佛安住菩薩圍繞會中，應發勝解，隨念諸佛所有功德。</li>
                                                                                                            <li>語敬禮者，“各以一切”等一頌。謂於諸佛功德勝譽，不可窮盡，化一一身，有無量首，化一一首，有無量舌，以微妙音而稱讚之。此中音者，即是讚辭，其支分者，謂因即是舌根，海者是繁多辭。</li>
                                                                                                        </ul>
                                                                                                    </li>
                                                                                                </ul>
                                                                                            </li>
                                                                                            <li>② 供養分二：① 有上供 ② 無上供
                                                                                                <ul>
                                                                                                    <li>① 有上供
                                                                                                        <ul>
                                                                                                            <li>供養支中，有上供者，“以諸最勝”等兩頌。</li>
                                                                                                            <li>最勝華者，謂人天等處所有眾多稀有散華，鬘謂配貫種種妙華。此二種中，皆有一切或實或假。</li>
                                                                                                            <li>伎樂者，謂諸樂具，若弦若吹，若打若擊。</li>
                                                                                                            <li>塗香者，謂妙香泥。</li>
                                                                                                            <li>勝傘蓋者，謂諸傘中最勝妙者。</li>
                                                                                                            <li>燈燭者，謂香油等氣香光明，及摩尼寶有光明者。</li>
                                                                                                            <li>燒香者，謂配眾香，或唯一種所燒然香。</li>
                                                                                                            <li>勝衣服者，謂一切衣中最勝妙者。</li>
                                                                                                            <li>最勝香者，謂妙香水供為飲水，以氛馥香遍三千界所熏水等。</li>
                                                                                                            <li>末香者，謂妙香末可撒可燒，或積為堆，或畫壇場，支配顏色，形量高廣等妙高峰。</li>
                                                                                                            <li>聚者加於前文一切之後，有眾多義及莊飾義並種種義。</li>
                                                                                                        </ul>
                                                                                                    </li>
                                                                                                    <li>② 無上供
                                                                                                        <ul>
                                                                                                            <li>無上供者，“我以廣大”等一頌。言有上者，謂世間供，此中乃是諸菩薩等神力所變微妙供具。</li>
                                                                                                            <li>頌後二句，於前一切不具足此二句義者悉應加之。是說敬禮及諸供養所有等起及其境界。</li>
                                                                                                        </ul>
                                                                                                    </li>
                                                                                                </ul>
                                                                                            </li>
                                                                                            <li>③ 悔罪支
                                                                                                <ul>
                                                                                                    <li>悔罪支者，“我昔所作”等一頌。依三毒因身等三事，其罪自性謂我所作，此復具有親自所作，及教他作，或於他作而發隨喜。總攝一切說“諸惡業”。應念此等所有過患，悔先防後，至心懺除，則昔已作斷其增長，諸未來者堵其相續。</li>
                                                                                                </ul>

                                                                                            </li>
                                                                                            <li>④ 隨喜支分五：① 隨喜之含義 ② 隨喜之利益 ③ 生喜之因 ④ 不隨喜之因 ⑤ 修習普賢隨喜願王之利益
                                                                                                <ul>
                                                                                                    <li>隨喜支者，“十方一切”等一頌，隨念此五補特伽羅所有善利，修習歡喜，猶如貧者獲得寶藏。
                                                                                                    </li>
                                                                                                </ul>
                                                                                            </li>
                                                                                            <li>⑤ 勸請轉法輪支
                                                                                                <ul>
                                                                                                    <li>勸請轉法輪支者，“十方所有”等一頌。謂於十方剎土之中，現證菩提，獲得無著無障礙智，未經久時，變爾許身，勸請說法。智軍阿闍黎作“現證菩提”而為解釋。</li>
                                                                                                </ul>
                                                                                            </li>
                                                                                            <li>⑥ 請住世支
                                                                                                <ul>
                                                                                                    <li>請住世支者，“諸佛若欲”等一頌。謂於十方土之中，諸欲示現般涅槃者，為令發起一切眾生究竟利益、現前安樂，故變無量身，勸住佛剎微塵數劫，不般涅槃。</li>
                                                                                                </ul>
                                                                                            </li>
                                                                                            <li>⑦ 迴向支
                                                                                                <ul>
                                                                                                    <li>迴向支者，“所有禮讚”等一頌。以上六支善，表舉所有一切善根，悉與一切有情共同，以猛利欲樂迴向令成大菩提因，永無罄盡。</li>
                                                                                                </ul>
                                                                                            </li>
                                                                                        </ul>
                                                                                    </li>
                                                                                    <li>② 如理作意則生福德之理
                                                                                        <ul>
                                                                                            <li>如是瞭解此諸文義，意不餘散，具如文中所說而行，則能攝持無量德聚。</li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>③ 七支之劃分與歸攝
                                                                                <ul>
                                                                                    <li>此中禮敬、供養、勸請、請白、隨喜五者，是為順緣，積集資糧。悔者是除違緣，淨治罪障。隨喜支中一分，於自造善修歡喜者，亦是增長自所作善。其迴向者，是使積集、淨治長養諸善，雖極微少，令增廣多。又使現前諸已感果將罄盡者，終無窮盡。總之攝於積集、淨治、增長無盡三事之中。</li>
                                                                                </ul>
                                                                            </li>
                                                                        </ul>
                                                                    </li>
                                                                    <li>⑥ 供曼陀羅而祈禱
                                                                        <ul>
                                                                            <li>次令所緣明瞭顯現，供曼陀羅，應以猛利欲樂多返祈禱，謂：“唯願加持，從不恭敬善知識起，乃至執著二種我相，所有一切顛倒分別，速當滅除。從敬知識，乃至通達無我真實，所有一切無顛倒心，速當發起。及其內外一切障緣，悉當寂滅。”</li>
                                                                        </ul>
                                                                    </li>
                                                                    <li>⑦ 攝義
                                                                    </li>
                                                                </ul>
                                                            </li>
                                                            <li>[己二] 正行：① 總共修法 ② 此處修法
                                                                <ul>
                                                                    <li>[庚一] 總共修法
                                                                        <ul>
                                                                            <li>總共修法分三：① 認定修法及其必要 ② 修法不善之過患 ③ 善加護持修行之相
                                                                                <ul>
                                                                                    <li>① 認定修法及其必要
                                                                                        <ul>
                                                                                            <li>今初。所言修者，謂其數數於善所緣，令心安住，將護修習所緣行相。</li>
                                                                                            <li>蓋從無始，自為心所自在，心則不為自所自在，心復隨向煩惱等障，而為發起一切罪惡。此修即是，為令其心隨自自在，堪如所欲住善所緣。</li>
                                                                                        </ul>
                                                                                    </li>    
                                                                                    <li>② 修法不善之過
                                                                                        <ul>
                                                                                            <li>此復若隨任遇所緣即使修者，則於所欲如是次第、修習爾許善所緣境，定不隨轉，反於如欲善所緣境堪任安住，成大障礙。若從最初令成惡習，則終生善行悉成過失。</li>
                                                                                        </ul>
                                                                                    </li>
                                                                                    <li>③ 善加護持修行之相
                                                                                        <ul>
                                                                                            <li>故於所修諸所緣境，數量次第，先須決定。次應發起猛利誓願，謂如所定，不令修餘。即應具足憶念正知而正修習，如所決定，令無增減。</li>
                                                                                        </ul>
                                                                                    </li>
                                                                                </ul>
                                                                            </li>
                                                                        </ul>
                                                                    </li>
                                                                    <li>[庚二] 此處修法
                                                                        <ul>
                                                                            <li>此處修法者，先應思惟依止勝利速成佛等，及不親近所有過患，謂能引發現法後世諸大苦等。次應多起防護之心，謂不容蓄分別尊長過失之心，隨自所知，應當思惟戒定智慧聞等諸德，乃至自心未起清淨行相信時，應恒修習。次應思惟如前經說，於自已作當作諸恩，乃至未發誠敬而修。</li>
                                                                        </ul>
                                                                    </li>
                                                                </ul>
                                                            </li>
                                                            <li>[己三] 完結：① 當作迴向 ② 旁述修行時間等
                                                                <ul>
                                                                    <li>① 當作迴向
                                                                        <ul>
                                                                            <li>後時如何行者，應將所集眾多福善，以猛利欲，由普賢行願及七十願等，迴向現時畢竟諸可願處。</li>
                                                                        </ul>
                                                                    </li>
                                                                    <li>② 旁述修行時間等：① 修行時間 ② 最初修之方式 ③ 稍穩固時護持方式 ④ 不疲倦之竅訣
                                                                        <ul>
                                                                            <li>① 修行時間
                                                                                <ul>
                                                                                    <li>如是應於晨起、午前、午後、初夜四次修習。</li>
                                                                                </ul>
                                                                            </li>
                                                                            <li>② 最初修之方式
                                                                                <ul>
                                                                                    <li>此復初修，若時長久，易隨掉沉自在而轉。此若串習，極難醫改，故應時短，次數增多。如云：“有欲修心，即便截止，則於後次心欲趣入。若不爾者，見座位時，即覺發嘔。”</li>
                                                                                </ul>
                                                                            </li>
                                                                            <li>③ 稍穩固時護持方式
                                                                                <ul>
                                                                                    <li>若待稍固，時漸延長。</li>
                                                                                </ul>
                                                                            </li>
                                                                            <li>④ 不疲倦之竅訣
                                                                                <ul>
                                                                                    <li>於一切中，應離太急太緩加行過失。由此能令障礙減少，疲倦昏沉等亦當消滅。</li>
                                                                                </ul>
                                                                            </li>
                                                                        </ul>
                                                                    </li>
                                                                </ul>
                                                            </li>
                                                        </ul>
                                                    </li>
                                                    <li>[戊二] 未修中間應如何：① 總說座間所行須成正修之助緣 ② 引發止觀之因 ③ 攝義
                                                        <ul>
                                                            <li>① 總說座間所行須成正修之助緣
                                                                <ul>
                                                                    <li>未修中間如何行者，總之雖有禮拜、旋繞及讀誦等，多可行事，然今此中正主要者，謂於正修時勵力修已，未修之間，若於所修行相所緣，不依念知任其逸散，則所生德極其微剎，故於中間應閱顯說此法經論，數數憶持。</li>
                                                                    <li>應由多門修集資糧生德順緣，亦由多門淨治所有違緣罪障。一切之根本，應如所知勵力守護所受律儀。故亦有於所緣行相淨修其心，及律儀戒、積集資糧三法之上，名為三合而引導者。</li>
                                                                </ul>
                                                            </li>
                                                            <li>② 引發止觀之因分四：① 密護根門 ② 正知而行 ③ 飲食知量 ④ 精進修習悎寤瑜伽，於眠息時應如何行
                                                                <ul>
                                                                    <li>復應學習四種資糧，是易引發奢摩他道、毘缽舍那道之正因，所謂密護根門、正知而行、飲食知量、精勤修習悎寤瑜伽，於眠息時應如何行。</li>
                                                                    <li>① 密護根門分五：① 以何防護 ② 何所防護 ③ 從何防護 ④ 如何防護 ⑤ 何為防護
                                                                        <ul>
                                                                            <li>① 以何防護
                                                                                <ul>
                                                                                    <li>初中有五：以何防護者，謂遍護正念，及於正念起常委行。其中初者，謂於防護根門諸法，數數修習令不忘失。二者，謂於正念常恒委重而修習之。</li>
                                                                                </ul>
                                                                            </li>
                                                                            <li>② 何所防護
                                                                                <ul>
                                                                                    <li>何所防護者，謂六種根。</li>
                                                                                </ul>
                                                                            </li>
                                                                            <li>③ 從何防護
                                                                                <ul>
                                                                                    <li>從何防護者，謂從可愛及非可愛六種境界。</li>
                                                                                </ul>
                                                                            </li>
                                                                            <li>④ 如何防護分三：① 守護諸根 ② 以六根而防護 ③ 細擇守護諸根
                                                                                <ul>
                                                                                    <li>① 守護諸根
                                                                                        <ul>
                                                                                            <li>如何防護，其中有二：守護根者，謂根境合起六識後，意識便於六可愛境、六非愛境發生貪嗔，應當勵力從彼諸境護令不生。</li>
                                                                                        </ul>
                                                                                    </li>
                                                                                    <li>② 以六根而防護
                                                                                        <ul>
                                                                                            <li>即以六根而防護者，若於何境由瞻視等能起煩惱，即於此境不縱諸根而正止息。</li>
                                                                                        </ul>
                                                                                    </li>
                                                                                    <li>③ 細擇守護諸根
                                                                                        <ul>
                                                                                            <li>其守護根者，是於六境，不取行相，不取隨好。若由忘念煩惱熾盛起罪惡心，亦由防護而能止息。</li>
                                                                                            <li>取行相者，謂於非應觀視色等，正為境界，或現在前，即便作意彼等行相，現前往觀。</li>
                                                                                            <li>取隨好者，謂於六識起後，能引貪嗔癡三之境，意識執持。或其境界雖未現前，由從他聞分別彼等。</li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>⑤ 何為防護
                                                                                <ul>
                                                                                    <li>防護為何者，謂從雜染守護其意，令住善性或無記性。此中所住無覆無記者，謂威儀等時，非是持心住善緣時。</li>
                                                                                </ul>
                                                                            </li>
                                                                        </ul>
                                                                    </li>
                                                                    <li>② 正知而行分二：① 何為所行之事 ② 於所行事行正知
                                                                        <ul>
                                                                            <li>① 何為所行之事分二：① 五種行動業 ② 五種受用業
                                                                                <ul>
                                                                                    <li>初中有二，謂五行動業及五受用業。</li>
                                                                                    <li>① 五種行動業
                                                                                        <ul>
                                                                                            <li>其中初五之身事業者，謂若往赴所餘聚落、餘寺院等，若從彼還。</li>
                                                                                            <li>眼事業者，一若略睹，謂無意為先，見種種境。二若詳瞻，謂動意為先，而有所見。</li>
                                                                                            <li>一切支節業者，謂諸支節，若屈若伸。</li>
                                                                                            <li>衣缽業者，謂若受用及其受持三衣及缽。</li>
                                                                                            <li>乞食業者，謂飲食等。</li>
                                                                                        </ul>
                                                                                    </li>
                                                                                    <li>② 五種受用業
                                                                                        <ul>
                                                                                            <li>寺內五種受用業中，身事業者，若行謂往經行處，或往同法者所，或為法故行經於道。若住謂住行處，同法親教、軌範、尊重、似尊等前。若坐謂於床等上結跏趺坐。</li>
                                                                                            <li>語事業者，謂若請受曾所未受十二分教，分別瞭解。諸已受者，或自誦讀，或為他說，或為引發正精進故，與他議論。所有言說。</li>
                                                                                            <li>意事業者，謂諸默然，若於中夜而正眠臥，若赴靜處思所聞義，若以九心修三摩地，若正勤修毘缽舍那，或於熱季極疲倦時，於非時中起睡眠欲，略為消遣。</li>
                                                                                            <li>晝夜二業者，謂於永日及初後夜不應睡眠，此亦顯示身語二業。言睡眠者，顯示唯是夜間之業，及是意業。</li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>② 於所行事行正知分二：① 略說 ② 廣說
                                                                                <ul>
                                                                                    <li>① 略說
                                                                                        <ul>
                                                                                            <li>於此十事正知行者，謂隨發起若行動業或受用業，即於此業先應住念，不放逸行。由彼二種所攝持故，應以何相而正觀察，如何方便而正觀察，即以是相、如是方便觀察正知。</li>
                                                                                        </ul>
                                                                                    </li>
                                                                                    <li>② 廣說分三：① 別別宣說 ② 攝義 ③ 利益
                                                                                        <ul>
                                                                                            <li>① 別別宣說分四：① 正知依處 ② 正知方所 ③ 正知時分 ④ 正知事業
                                                                                                <ul>
                                                                                                    <li>① 正知依處
                                                                                                        <ul>
                                                                                                            <li>此中復有四種行相，初謂於其身事業等十種依處，應以何相如何觀察，即於是處，以是行相如是觀察。譬如於其往返事業，如律所說往返行儀，正了知已，即於其時正知現前，行如是事。</li>
                                                                                                            <li>二謂於其何種方所，應以何相如何觀察，即於是方，以是行相如是觀察。譬如行時，應先了知沽酒等處五非應行，除此所餘是可行處，於彼彼時安住正知。</li>
                                                                                                            <li>三謂於其何等時分，應以何相如何觀察，即於是時，以如是相如是觀察。譬如午前可赴聚落，午後不可，既了知已，即如是行，爾時亦應安住正知。</li>
                                                                                                        </ul>
                                                                                                    </li>
                                                                                                    <li>② 正知方所
                                                                                                        <ul>
                                                                                                            <li>二謂於其何種方所，應以何相如何觀察，即於是方，以是行相如是觀察。譬如行時，應先了知沽酒等處五非應行，除此所餘是可行處，於彼彼時安住正知。</li>
                                                                                                        </ul>
                                                                                                    </li>
                                                                                                    <li>③ 正知時分
                                                                                                        <ul>
                                                                                                            <li>三謂於其何等時分，應以何相如何觀察，即於是時，以如是相如是觀察。譬如午前可赴聚落，午後不可，既了知已，即如是行，爾時亦應安住正知。</li>
                                                                                                        </ul>
                                                                                                    </li>
                                                                                                    <li>④ 正知事業
                                                                                                        <ul>
                                                                                                            <li>四於所有此諸事業，應以何相如何觀察，即應於其爾所事業，以如是相如是觀察。譬如宣說行時，應當極善防護而入他家，所有此等行走學處，悉當憶念。</li>
                                                                                                        </ul>
                                                                                                    </li>
                                                                                                </ul>
                                                                                            </li>
                                                                                            <li>② 攝義
                                                                                                <ul>
                                                                                                    <li>總之所有若晝若夜一切現行，悉應憶念，了知其中應不應行。於進止時，一切皆應安住正知，謂我現前正行如是，若進若止。</li>
                                                                                                </ul>
                                                                                            </li>
                                                                                            <li>③ 利益分二：① 真實 ② 教誡愛惜
                                                                                                <ul>
                                                                                                    <li>若如是行，則現法中不為罪染，沒後亦不墮諸惡趣，諸道證德未獲得者，即住能得正因資糧。</li>
                                                                                                    <li>此與密護根門二者，如聖無著引經解釋而正錄取。若能勵力修此二事，則能增長一切善行，非餘能等，特能清淨尸羅及能速引止觀所攝無分別心勝三摩地，故應勤學。</li>
                                                                                                </ul>
                                                                                            </li>
                                                                                        </ul>
                                                                                    </li>
                                                                                </ul>
                                                                            </li>
                                                                        </ul>
                                                                    </li>
                                                                    <li>③ 飲食知量分四：① 真實義 ② 飲食愛著之對治 ③ 善加行持之利益 ④ 善思惟之內容
                                                                        <ul>
                                                                            <li>① 真實義分四：① 非太少食 ② 非太多食 ③ 相宜消化而食 ④ 非染汙心中量食
                                                                                <ul>
                                                                                    <li>① 非太少食
                                                                                        <ul>
                                                                                            <li>飲食知量者，謂具四法。非太減少，若太減少，饑虛羸劣，無勢修善，故所食量，應令未到次日食時無饑損惱。</li>
                                                                                        </ul>
                                                                                    </li>
                                                                                    <li>② 非太多食
                                                                                        <ul>
                                                                                            <li>非太多食，若食太多，令身沉重，如負重擔，息難出入，增長昏睡，無所堪任，故於斷惑全無勢力。</li>
                                                                                        </ul>
                                                                                    </li>
                                                                                    <li>③ 相宜消化而食
                                                                                        <ul>
                                                                                            <li>相宜而食、消化而食者，依飲食起諸舊苦受，悉當斷除，諸新苦受皆不生長。</li>
                                                                                        </ul>
                                                                                    </li>
                                                                                    <li>④ 非染汙心中量食
                                                                                        <ul>
                                                                                            <li>非染汙心中量食者，謂不起眾罪安樂而住。</li>
                                                                                        </ul>
                                                                                    </li>
                                                                                </ul>
                                                                            </li>
                                                                        </ul>
                                                                        <ul>
                                                                            <li>② 飲食愛著之對治分三：① 由受用因所生之過患 ② 由食消化所生之過患 ③ 由追求飲食所引之過患
                                                                                <ul>
                                                                                    <li>又於飲食愛著對治者，謂依修習飲食過患。
                                                                                    </li>
                                                                                    <li>過患有三。</li>
                                                                                    <li>① 由受用因所生之過患
                                                                                        <ul>
                                                                                            <li>由受用因所生過患者，謂應思惟任何精妙色香味食，為齒所嚼，為涎所濕，猶如嘔吐。</li>
                                                                                        </ul>
                                                                                    </li>
                                                                                    <li>② 由食消化所生之過患
                                                                                        <ul>
                                                                                            <li>由食消化所生過患者，謂思所食至中夜分或後夜分，消化之後，生血肉等，諸餘一類變成大小便穢不淨，住身下分。此復日日應須除遣，及由依食生多疾病。</li>
                                                                                        </ul>
                                                                                    </li>
                                                                                    <li>③ 由追求飲食所引之過患分五：① 為成辦飲食所生之過患 ② 親友失壞之過患 ③ 不知滿足之過患 ④ 無自在之過患 ⑤ 從惡行產生之過患
                                                                                        <ul>
                                                                                            <li>① 為成辦飲食所生之過患
                                                                                                <ul>
                                                                                                    <li>由為成辦所生過患者，謂為成辦食及食因，遭寒熱苦，多施劬勞。若不成辦憂憾而苦，設若成辦，亦恐劫奪及損失故，發起猛利精勤守護而受諸苦。</li>
                                                                                                </ul>
                                                                                            </li>
                                                                                            <li>② 親友失壞之過患
                                                                                                <ul>
                                                                                                    <li>親友失壞者，謂由此故，雖父子等，互相鬥諍。</li>
                                                                                                </ul>
                                                                                            </li>
                                                                                            <li>③ 不知滿足之過患
                                                                                                <ul>
                                                                                                    <li>不知滿足者，由於飲食愛增長故，諸國王等互相陣戰，領受非一眾多大苦。</li>
                                                                                                </ul>
                                                                                            </li>
                                                                                            <li>④ 無自在之過患
                                                                                                <ul>
                                                                                                    <li>無自在過失者，諸食他食者，為其主故，與他鬥競，受眾多苦。</li>
                                                                                                </ul>
                                                                                            </li>
                                                                                            <li>⑤ 從惡行產生之過患
                                                                                                <ul>
                                                                                                    <li>從惡行生者，謂為飲食、飲食因故，三業造罪，臨命終時，憶念其罪追悔而死，沒後復當墮諸惡趣。</li>
                                                                                                </ul>
                                                                                            </li>
                                                                                        </ul>
                                                                                    </li>
                                                                                </ul>
                                                                            </li>
                                                                        </ul>
                                                                        <ul>
                                                                            <li>③ 善加行持之利益
                                                                                <ul>
                                                                                    <li>雖乃如是，然亦略有少許勝利，謂由飲食安住其身。若唯為此故，依止飲食，不應道理。</li>
                                                                                </ul>
                                                                            </li>
                                                                        </ul>
                                                                        <ul>
                                                                            <li>④ 善思惟之內容
                                                                                <ul>
                                                                                    <li>故應善思而後受用，謂由身住，我當善修清淨梵行。施者施主亦為希求殊勝果故，炸皮血肉而行惠施，亦當成辦彼等所願，令得大果。又應憶念《集學論》說，應當思念饒益施主，及身中蟲，現以財攝，於當來世當以法攝。又應思惟當辦一切有情義利，而受飲食。</li>
                                                                                    <li>《親友書》亦云：“應知飲食如醫藥，無貪嗔癡而近習，非為憍故非慢故，非壯唯為住其身。”</li>
                                                                                </ul>
                                                                            </li>
                                                                        </ul>
                                                                    </li>
                                                                    <li>④ 精進修習悎寤瑜伽，於眠息時應如何行分六： ① 睡眠時間 ② 睡眠善妙之利益 ③ 真實之睡眠行為 ④ 以何種意樂睡眠 ⑤ 教誡愛惜 ⑥ 統一交待正修與座間之修行
                                                                        <ul>
                                                                            <li>① 睡眠時間
                                                                                <ul>
                                                                                    <li>精勤修習悎寤瑜伽，於眠息時如何行者，《親友書》云：“種性之主於永晝，夜間亦過初後分，眠時亦莫空無果，具足正念於中眠。”</li>
                                                                                    <li>此顯永日及其夜間初後二分，若正修時，若其中間，如所應行。故行坐時，應從五蓋淨修其心，令不唐捐，如前已說。此與護根正知三中，皆具修時修後二法，此中所說，是修後者。眠睡現行是修後事，故此莫令空無果。</li>
                                                                                    <li>如何眠者，謂於永日及夜三分，於初分中修諸善行，過初分已至中分時，應當眠息，諸為睡眠所養大種，由須睡眠而增長故。</li>
                                                                                </ul>
                                                                            </li>
                                                                            <li>② 睡眠善妙之利益
                                                                                <ul>
                                                                                    <li>若能如是長養其身，於諸善品修二精進極有堪能，極為利益。</li>
                                                                                </ul>
                                                                            </li>
                                                                            <li>③ 真實之睡眠行為
                                                                                <ul>
                                                                                    <li>臨睡息時，應出房外，洗足入內，右脅而臥，重疊左足於右足上，猶如獅子而正睡眠。</li>
                                                                                    <li>如獅子臥者，猶如一切傍生之中，獅力最大，心高而穩，摧伏於他。如是修習悎寤瑜伽，亦應由其大勢力等，伏他而住，故如獅臥。餓鬼、諸天及受欲人所有臥狀，則不能爾，彼等一切悉具懈怠，精進微劣，少伏他故。</li>
                                                                                    <li>又有異門，猶如獅子右脅臥者，法爾令身能不緩散，雖睡沉已亦不忘念，睡不濃厚，無諸惡夢。若不如是而睡眠者，違前四種一切過失，悉當生起。</li>
                                                                                </ul>
                                                                            </li>
                                                                            <li>④ 以何種意樂睡眠分五：① 光明想 ② 正念 ③ 正知 ④ 起想 ⑤ 總結
                                                                                <ul>
                                                                                    <li>以何意樂睡眠有四。</li>
                                                                                    <li>① 光明想
                                                                                        <ul>
                                                                                            <li>光明想者，謂應善取光明之相，以其光心而睡眠之，由是睡時心無黑暗。</li>
                                                                                        </ul>
                                                                                    </li>
                                                                                    <li>② 正念
                                                                                        <ul>
                                                                                            <li>念者，謂聞思修諸善法義所成正念，乃至未入熟睡之際，應令隨逐。</li>
                                                                                            <li>由此能令已睡沉時等同未睡，於彼諸法心多隨轉，總之睡時亦能修諸善行。</li>
                                                                                        </ul>
                                                                                    </li>
                                                                                    <li>③ 正知
                                                                                        <ul>
                                                                                            <li>正知者，謂由如是依止念時，隨起煩惱即能了知，斷除不受。</li>
                                                                                        </ul>
                                                                                    </li>
                                                                                    <li>④ 起想分三：① 不越起時之想 ② 發起悎寤瑜伽欲樂之想 ③ 不捨善法之想
                                                                                        <ul>
                                                                                            <li>起想有三。</li>
                                                                                            <li>① 不越起時之想
                                                                                                <ul>
                                                                                                    <li>初者謂一切種，其心不應為睡所蔽，應以精進所攝之心，驚懾而眠，猶如傷鹿。
                                                                                                </ul>
                                                                                            </li>
                                                                                            <li>② 發起悎寤瑜伽欲樂之想
                                                                                                <ul>
                                                                                                    <li>二者謂作是念，我今應修佛所開許悎寤瑜伽，為修此故，應大勵力引發欲樂。</li>
                                                                                                </ul>
                                                                                            </li>
                                                                                            <li>③ 不捨善法之想
                                                                                                <ul>
                                                                                                    <li>三者謂應作是思，如我今日勤修悎寤及諸善法，明日亦應如是勤修。</li>
                                                                                                    <li>由是於善欲樂相續，雖忘念中亦能精勤修上上品。</li>
                                                                                                </ul>
                                                                                            </li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>⑤ 教誡愛惜
                                                                                <ul>
                                                                                    <li>此食睡行，若能無罪具義而行，現見能遮眾多無義虛耗壽數故，如聖者無著引經，如所抉擇而為解說。</li>
                                                                                </ul>
                                                                            </li>
                                                                            <li>⑥ 統一交待正修與座間之修行
                                                                                <ul>
                                                                                    <li>如是唯除正修時中所有不共修法之外，加行、正行、完結、中間諸應行者，從此乃至毘缽舍那，所修一切所緣行相，皆如是行。</li>
                                                                                    <li>已釋中間所應行說。</li>
                                                                                </ul>
                                                                            </li>
                                                                        </ul>
                                                                    </li>
                                                                </ul>
                                                            </li>
                                                            <li>③ 攝義
                                                            </li>
                                                        </ul>
                                                    </li>
                                                </ul>
                                            </li>
                                            <li>[丁二] 破除此中邪妄分別：① 破除心未趣入聖教之愚癡 ② 破除不了知思擇修與安住修之迷亂 ③ 破除於修狹隘理解而以智者自居者 ④ 宣說一切聖言皆是教授之理 ⑤ 彼等攝義
                                                <ul>
                                                    <li>第二破除於此修軌邪執分別者。</li>
                                                    <li>① 破除心未趣入聖教之愚癡分二：① 宣說他宗 ② 對彼遮破
                                                        <ul>
                                                            <li>① 宣說他宗
                                                                <ul>
                                                                    <li>心未趣向聖言及釋諸大教典現教授者，作如是言：正修道時，不應於境數數觀察，唯應止修，若以觀慧數觀擇者，是聞思時故，又諸分別是有相執，於正等覺為障礙故。</li>
                                                                </ul>
                                                            </li>
                                                            <li>② 對彼遮破分三：① 真實遮破 ② 宣說以他宗之邪執能障礙敬重教典及令聖教隱沒 ③ 自宗觀察安住二者之修軌
                                                                <ul>
                                                                    <li>① 真實遮破分二：① 廣破第一能立 ② 略破第二能立
                                                                        <ul>
                                                                            <li>① 廣破第一能立分六：① 此為不知聞思修三者軌則之亂說 ② 未通達聞思修三者關要之現象 ③ 不許觀察修為修而唯許修成是修之過失 ④ 修之定義 ⑤ 如是修與串習同義 ⑥ 所謂修非極狹隘之根據
                                                                                <ul>
                                                                                    <li>① 此為不知聞思修三者軌則之亂說
                                                                                        <ul>
                                                                                            <li>此為不知聞思修三者軌則之亂說分三：① 分析聞思修三者關係 ② 修慧之因為思慧 ③ 聞思與修無關應成之過
                                                                                                <ul>
                                                                                                    <li>此乃未達修行扼要極大亂說。《莊嚴經論》云：“此依先聞如理作意起，修正作意真義境智生。”此說從其思所成慧如理作意所聞諸義，修所成慧真義現觀乃得起故。</li>
                                                                                                    <li>① 分析聞思修三者關係
                                                                                                        <ul>
                                                                                                            <li>故所應修者，須先從他聞，由他力故而發定解。次乃自以聖教正理，如理思惟所聞諸義，由自力故而得決定。如是若由聞思決定，遠離疑惑，數數串習，是名為修。故以數數觀察而修，及不觀察住止而修，二俱須要，以於聞思所抉擇義，現見俱有不觀止住及以觀慧思擇修故。是故若許一切修習皆止修者，如持一麥說一切穀皆唯是此，等同無異。</li>
                                                                                                        </ul>
                                                                                                    </li>
                                                                                                    <li>② 修慧之因為思
                                                                                                        <ul>
                                                                                                            <li>復如聞所成慧以聞為先，思所成慧以思為先，如是修所成慧亦應以修為先，以其修慧從修成故。若如是者，則修所成慧前行之修，即是修習思所成慧所決定義，故說修慧從思慧生。</li>
                                                                                                            <li>以是若有幾許多聞，亦有爾多從此成慧，此慧幾多，其思亦多，思惟多故，從思成慧亦當不尠。如思慧多，則多修行，修行多故，則有眾多滅除過失，引德道理。故諸經論，皆說於修，聞思最要。</li>
                                                                                                        </ul>
                                                                                                    </li>
                                                                                                    <li>③ 聞思與修無關應成之過
                                                                                                        <ul>
                                                                                                            <li>若謂聞思所抉擇者，非為修故，唯是廣辟諸外知解，若正修時，另修一種無關餘事，如示跑處，另向餘跑，則前所說悉無繫屬，亦是善破諸聖言中，諸總建立三慧次第生起之理，則其亂說“趣無錯道不須多聞”亦成善說。</li>
                                                                                                        </ul>
                                                                                                    </li>
                                                                                                </ul>
                                                                                            </li>
                                                                                        </ul>
                                                                                    </li>
                                                                                    <li>② 未通達聞思修三者關要之現象
                                                                                        <ul>
                                                                                            <li>未達此等扼要之相，即是多習經典續部，與一從來未習教者，於正修時，二人所修全無多寡。</li>
                                                                                            <li>又彼行者，是執聞法及觀擇等以為過失，諸惡軌派令成堅固。</li>
                                                                                        </ul>
                                                                                    </li>
                                                                                    <li>③ 不許觀察修為修而唯許修成是修之過失
                                                                                        <ul>
                                                                                            <li>是故串習聞思二慧所決定義，雖非修成，然許是修，有何相違。若相違者，則諸異生未得初禪未到定時，應全無修。以欲地中，除說已得入大地時，由彼因緣，可生修所成慧之外，餘於欲地無修所成，對法論中數宣說故。</li>
                                                                                        </ul>
                                                                                    </li>
                                                                                    <li>④ 修之定義
                                                                                        <ul>
                                                                                            <li>故言修者，應當了知，如《波羅蜜多釋論‧明顯文句》中云：“所言修者，謂令其意，成彼體分，或成彼事。”譬如說云：修信、修悲，是須令意生為彼彼。</li>
                                                                                        </ul>
                                                                                    </li>
                                                                                    <li>⑤ 如是修與串習同義
                                                                                        <ul>
                                                                                            <li>以是諸大譯師，有譯修道，有譯串習。如《現觀莊嚴論》云：“見習諸道中。”蓋修習二，同一義故。</li>
                                                                                            <li>又如至尊慈氏云：“抉擇分見道，及於修道中，數思惟稱量，觀察修習道。”此說大乘聖者修道，尚有數數思惟、稱量觀察。思擇此語，則知若說將護與修二事相違，是可笑處。</li>
                                                                                        </ul>
                                                                                    </li>
                                                                                    <li>⑥ 所謂修非極狹隘之根據
                                                                                        <ul>
                                                                                            <li>如是如說修習淨信、修四無量、修菩提心、修無常苦，皆是數數思擇將護，說名為修，極多無邊。</li>
                                                                                            <li>《入行論》及《集學論》云：“為自意修我造此。”是二論中所說一切道之次第，皆說為修。《集學論》云：“以如是故，身受用福，如其所應，當恒修習捨護淨長。”此說身及受用善根等三，於一一中，皆作捨護淨長四事，說此一切皆名為修。故言修者，不應執其範圍太小。</li>
                                                                                        </ul>
                                                                                    </li>
                                                                                </ul>
                                                                            </li>
                                                                            <li>② 略破第二能立
                                                                                <ul>
                                                                                    <li>又說一切分別是相執故，障礙成佛，棄捨一切觀察之修。此為最下邪妄分別，乃是支那和尚堪布之規。破除此執，於止觀時茲當廣說。</li>
                                                                                </ul>
                                                                            </li>
                                                                        </ul>
                                                                    </li>
                                                                    <li>② 宣說以他宗之邪執能障礙敬重教典及令聖教隱沒
                                                                        <ul>
                                                                            <li>又此邪執障礙敬重諸大教典，以彼諸教所有義理，現見多須以觀察慧而思擇故，諸思擇者，亦見修時無所須故。</li>
                                                                            <li>又此即是聖教隱沒極大因緣，以見諸大經論非是教授，心不重故。</li>
                                                                        </ul>
                                                                    </li>
                                                                    <li>③ 自宗觀察安住二者之修軌分二：① 對何者須思擇修與安住修 ② 對此答覆
                                                                        <ul>
                                                                            <li>① 對何者須思擇修與安住修
                                                                                <ul>
                                                                                    <li>如是修道有思擇修及不思擇止修二種。然如何者思擇修耶？及如何者止住修耶？</li>
                                                                                </ul>
                                                                            </li>
                                                                            <li>② 對此答覆分二：① 於何境思擇修 ② 於何境安住修
                                                                                <ul>
                                                                                    <li>① 於何境思擇修
                                                                                        <ul>
                                                                                            <li>謹當解釋。如於知識修習淨信，及修暇滿義大難得，死沒無常，業果，生死過患，及菩提心，須思擇修。</li>
                                                                                            <li>謂於此等，須能令心猛利，恒常變改其意，此若無者，則不能滅此之違品，不敬等故。起如是心，唯須依賴數數觀察思擇修故。</li>
                                                                                            <li>如於貪境，若多增益可愛之相，則能生起猛利之貪，及於怨敵，若多思惟不悅意相，則能生起猛利嗔恚。</li>
                                                                                            <li>是故修習此諸道者，境相明顯不明皆可，然須心力猛利恒常，故應觀修。</li>
                                                                                        </ul>
                                                                                    </li>
                                                                                    <li>② 於何境安住修
                                                                                        <ul>
                                                                                            <li>若心不能住一所緣，於一所緣，為令如欲堪能住故，修止等時，若數觀察，住心不生，故於爾時則須止修。</li>
                                                                                            <li>於止觀時此當廣說。</li>
                                                                                        </ul>
                                                                                    </li>
                                                                                </ul>
                                                                            </li>
                                                                        </ul>
                                                                    </li>
                                                                </ul>
                                                            </li>
                                                        </ul>
                                                    </li>
                                                    <li>② 破除不了知思擇修與安住修之迷亂
                                                    </li>
                                                    <li>③ 破除於修狹隘理解而以智者自居者
                                                    </li>
                                                    <li>④ 宣說一切聖言皆是教授之理
                                                    </li>
                                                    <li>⑤ 彼等攝義
                                                    </li>
                                                </ul>
                                            </li>
                                        </ul>
                                    </li>
                                </ul>
                            </li>
                            <li>[乙二] 既親近已如何修心次第
                            </li>
                        </ul>
                    </li>
                </ul>
            </li>
        </ul>
    </body>
</html>
